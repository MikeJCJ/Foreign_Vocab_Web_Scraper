[{"ID": 2517053, "url": "https://nos.nl/artikel/2517053-politie-belgie-grijpt-in-bij-rechts-conservatieve-bijeenkomst", "title": "Politie Belgi\u00eb grijpt in bij rechts-conservatieve bijeenkomst", "date_time": "2024-04-16T21:45:20+0200", "text": "In Brussel heeft de politie ingegrepen op de eerste dag van de National Conservatism Conference (NatCon). Zo'n veertig conservatieve en rechtse politici zouden spreken op die conferentie, onder wie de Britse minister Suella Braverman en de Franse politicus \u00c9ric Zemmour. Burgemeester van de Brusselse deelgemeente Sint-Joost-ten-Node, Emir Kir, verbood het evenement kort na de start uit vrees voor de verstoring van de openbare orde. De politie greep in toen de Britse politicus Nigel Farage op het podium stond, de geestelijk vader van de Brexit. De zaal werd niet ontruimd, maar de politie liet geen nieuwe bezoekers meer toe. Bezoekers die naar buiten gingen, konden daarna de zaal niet meer in. De liberale Belgische premier Alexander De Croo vindt het \"onaanvaardbaar\" dat de Brusselse politie heeft ingegrepen. De autoriteiten in de gemeente hebben de grondwet overtreden, schrijft hij op X. \"Gemeentelijke autonomie is een hoeksteen van onze democratie, maar kan zichzelf nooit boven de Belgische grondwet plaatsen waarin sinds 1830 vrijheid van meningsuiting en vreedzame vereniging geborgd worden\", aldus De Croo. \"Het verbieden van politieke bijeenkomsten is in strijd met de grondwet. Punt.\"  Direct nadat de bijeenkomst bij de deelgemeente was aangekondigd, was al onrust ontstaan. Linkse tegenstanders kondigden aan actie te zullen voeren. Hierop moest de organisatoren steeds op zoek naar een nieuwe locatie voor de conferentie. Uiteindelijk begon deze vanmorgen in een evenementenhal in Sint-Joost-ten-Node. Volgens Vlaamse media had de burgemeester de uitbater al gevraagd om het evenement niet door te laten gaan, maar daar ging hij niet op in na overleg met zijn advocaten.  Ook de Britse premier Rishi Sunak heeft zich uitgelaten over het ingrijpen van de politie. Hij noemt de situatie via een woordvoerder tegen de BBC \"extreem verontrustend\". De Italiaanse premier Giorgia Meloni zegt met \"ongeloof en ontzetting\" gekeken te hebben naar \"de haatdragende onderdrukking van de vrijheid van meningsuiting\" in Brussel. Morgen is de tweede en laatste dag van de conferentie. De organisatie heeft gezegd te zoeken naar een andere locatie. "}, {"ID": 2517182, "url": "https://nos.nl/artikel/2517182-orban-ik-wacht-tot-er-in-nederland-een-nieuwe-premier-is", "title": "Orb\u00e1n: 'Ik wacht tot er in Nederland een nieuwe premier is'", "date_time": "2024-04-17T21:10:31+0200", "text": "\"Wat heeft Mark Rutte nog nodig om ook de Hongaarse steun voor zijn gedroomde top-baan als NAVO-baas binnen te slepen?\" Vrolijk lachend richt de Hongaarse premier Viktor Orb\u00e1n zich tot de camera van de NOS als hij in het rumoer in een Brusselse conferentiezaal onze vraag opvangt. Orb\u00e1n, die zojuist conservatieve aanhangers heeft toegesproken, heeft geen seconde nodig om na te denken. \"Ik wacht eerst tot er een nieuwe premier in Nederland is.\" Glunderend loopt hij verder, duidelijk in zijn nopjes met zijn ietwat pesterige antwoord. Op straat stapt hij met zijn medewerkers in de auto, op weg naar de Brusselse EU-Top. Daar wordt deze woensdag en donderdag in de wandelgangen Ruttes kandidatuur ook weer besproken. De meeste van de 32 NAVO-landen willen zo snel mogelijk Rutte aanwijzen als nieuwe NAVO-secretaris-generaal. Vier landen - Hongarije, Roemeni\u00eb, Slowakije en Turkije - zijn nog niet om. Orb\u00e1n is de grootste dwarsligger.  Er wordt tijd verspild, klinkt het in kringen rond het NAVO-hoofdkwartier in Brussel waar de irritatie over Orb\u00e1ns positie toeneemt. Maar met 'ik wacht nog tot er een nieuwe Nederlandse premier is' maakt Orb\u00e1n duidelijk hij niet van plan is vaart te maken.  De offici\u00eble deadline voor de benoeming van een opvolger van de huidige NAVO-topman Jens Stoltenberg is pas eind oktober. Dat de Amerikaanse president Biden het liefst nog v\u00f3\u00f3r de NAVO-top in Washington, begin juli, Ruttes benoeming rond wil hebben, maakt op Orb\u00e1n geen indruk. De Hongaar is een goede politieke vriend van Donald Trump, en die wil niets liever dan Bidens 'NAVO-feestje' in Washington bederven. Orb\u00e1n helpt daarbij graag een handje, aldus waarnemers in Brussel.  Wat zeker ook meespeelt is de al jaren durende politieke vete tussen Rutte en Orb\u00e1n. De twee botsten de laatste jaren meermaals in de EU, zeker als het ging om Ruttes felle kritiek op de rechtsstaat in Hongarije.  \"Hongarije kan de kandidatuur van Rutte niet steunen\", zei onlangs Orb\u00e1ns minister van Buitenlandse Zaken P\u00e9ter Szijj\u00e1rt\u00f3. We kunnen zeker geen man steunen als hoofd van de NAVO die eerder Hongarije op de knie\u00ebn probeerde te krijgen. Na een eerdere EU-top, bijna drie jaar geleden, zei Rutte dat Hongarije vanwege zijn homofobe wetgeving \"niets meer in de EU te zoeken heeft\" als het op die voet doorging. \"Het langetermijndoel is om Hongarije op dit punt op de knie\u00ebn te krijgen\", aldus Rutte toen.   Dat is Orb\u00e1n niet vergeten. Een ander bezwaar dat Hongarije maakt is Ruttes uitgesproken steun voor intensivering van wapen- en munitieleveranties aan Oekra\u00efne. Orb\u00e1n, die vindt dat het Westen en de NAVO daarmee de oorlog blijven voeden, bepleit een heel andere strategie. Hij roept op tot onderhandelingen tussen Oekra\u00efne en Rusland over een staakt het vuren. Al sinds de Russische invasie van Oekra\u00efne laat Orb\u00e1n geen Westerse wapenleveringen over Hongaars gebied naar Oekra\u00efne toe."}, {"ID": 2517179, "url": "https://nos.nl/artikel/2517179-privacywaakhonden-meta-mag-gebruikers-niet-dwingen-zich-te-laten-volgen", "title": "Privacywaakhonden: 'Meta mag gebruikers niet dwingen zich te laten volgen'", "date_time": "2024-04-17T20:59:33+0200", "text": "Sociale mediaplatforms als Facebook en Instagram mogen hun gebruikers niet dwingen zich te laten volgen op internet, in ruil voor toegang tot de platforms. Dat zegt de Europese privacywaakhond EDPB, waar ook de Nederlandse Autoriteit Persoonsgegevens deel van uitmaakt. Volgens de toezichthouder moeten grote online platforms een gratis optie bieden waarbij je als gebruiker slechts 'beperkt' gevolgd wordt. Daarbij zou je dan alleen advertenties zien die niet gebaseerd zijn op je internetgedrag. Deze zogeheten contextuele advertenties passen bij de inhoud die iemand op dat moment bekijkt. Bij een bericht over katten zou er dan een advertentie voor bijvoorbeeld kattenvoeding kunnen staan.  De uitspraak van de EDPB is een reactie op de keuze die Meta, het bedrijf achter Facebook en Instagram, zijn gebruikers sinds november vorig jaar voorlegt. Gebruikers kunnen sindsdien kiezen tussen een gratis ervaring met gepersonaliseerde advertenties, of een betaald abonnement waarbij persoonsgegevens niet worden gebruikt om gerichte advertenties aan te bieden. Dat abonnement kost zo'n 13 euro per maand. Zonder te kiezen kan er geen gebruik meer gemaakt worden van de diensten. Meta introduceerde deze keuze kort nadat de EDPB vorig jaar oordeelde dat de manier waarop het bedrijf gepersonaliseerde advertenties toonde in strijd was met Europese privacyregels. Het bedrijf moest van de toezichthouder binnen Europa stoppen met persoonlijke advertenties die gebaseerd zijn op het internetgedrag van gebruikers.  Nadat Meta de nieuwe opties invoerde, kondigde de Europese privacywaakhond een nieuw onderzoek aan. Vandaag noemt de EDPB de huidige opties voor gebruikers \"geen eerlijke keuze\". Volgens de toezichthouder worden gebruikers eigenlijk gedwongen te 'betalen' met hun persoonsgegevens. Dat is vooral een probleem als de abonnementsprijs hoog is. Frederik Zuiderveen Borgesius, hoogleraar ICT en Recht aan de Radboud Universiteit, noemt het standpunt van de EDPB \"verstandig\". \"De toezichthouder mag de wet alleen uitleggen, maar geen nieuwe wetten bedenken. De wet zegt dat gepersonaliseerde advertenties alleen mogen met 'geldige toestemming', die vrijwillig gegeven is. Maar als je moeilijk om een platform heen kunt, kun je je afvragen hoe vrijwillig die toestemming gegeven wordt.\" Een woordvoerder van Meta verwijst in een reactie naar een uitspraak van het Europese Hof van Justitie. \"Dat stelde dat het abonnementsmodel een rechtsgeldige manier voor bedrijven is om toestemming te vragen voor gepersonaliseerde advertenties. Het EDPB-advies verandert niets aan dat oordeel. Het abonnement zonder advertenties voldoet aan de Europese wetgeving.\" "}, {"ID": 2517177, "url": "https://nos.nl/artikel/2517177-oud-regeringstoestel-kbx-een-fokker-70-weer-te-koop", "title": "Oud-regeringstoestel KBX, een Fokker 70, weer te koop", "date_time": "2024-04-17T20:50:48+0200", "text": "Een onder Nederlandse luchtvaartfanaten en koningshuisliefhebbers geliefde Fokker 70 staat sinds kort weer te koop. Het voormalige regeringsvliegtuig is onder de naam PH-KBX 21 jaar gebruikt door de regering en leden van het koninklijk huis. In zijn tijd als kroonprins heeft Willem-Alexander ermee gevlogen. Het vliegtuig van Nederlandse makelij werd in 2017 verkocht aan Alliance Airlines in Australi\u00eb. Dat bedrijf betaalde er 3,7 miljoen euro voor en gebruikte het zeven jaar als VIP-toestel. Onlangs besloot de luchtvaartmaatschappij de Fokker te verkopen. Het is onduidelijk hoeveel het toestel zal opleveren.  \"Het vliegtuig wordt verkocht op basis van een bod in een gesloten envelop\", zegt Peter van Oostrum namens de Fokker Services Group. Het in Nederland gevestigde onderhoudsbedrijf is voor deze klus ingeschakeld door de Australische luchtvaartmaatschappij. \"De enveloppen, digitaal of fysiek, worden op 15 mei opengemaakt in Sydney en het hoogste bod wint.\" Er is concrete interesse uit Europa en Afrika, zegt Van Oostrum. Dat zijn geen particulieren of musea, maar bijvoorbeeld luchtvaartmaatschappijen. \"Het zijn vooral operators die ervaring hebben met Fokker-vliegtuigen. Want het is een vrij uniek toestel.\"  In 1996 ging de Nederlandse vliegtuigfabrikant failliet. Dat jaar werd de PH-KBX in gebruik genomen. De Fokker F-70 Executive Jet had voor die tijd moderne communicatiemiddelen zoals een fax en satelliettelefoon, vermeldt de Rijksoverheid. Er was een conference lounge met veertien stoelen, die om konden worden gebouwd tot bedden. Het prijskaartje: 75 miljoen gulden. Het toestel werd in 2010 verbouwd om te voldoen aan de nieuwste veiligheidseisen. Als toevoeging werd ook internetten mogelijk aan boord. Enkele jaren later werd het toestel verkocht, omdat KLM-Cityhopper niet meer vloog met de Fokker 70. Daarmee verdween de expertise die nodig was voor het onderhoud.  Volgens Van Oostrum heeft het vliegtuig minder dan 9000 vlieguren gemaakt. \"De levensduur is officieel 90.000 vlieguren, dus wat dat betreft is hij nog relatief jong\", zegt Van Oostrum als goede verkoper. \"Het vliegtuig ziet er mooi uit, maar er is wel enig achterstallig onderhoud.\" Met wat investeringen kan de kist volgens hem nog vele jaren mee. "}, {"ID": 2517176, "url": "https://nos.nl/artikel/2517176-willem-alexander-bedankt-spaanse-koning-felipe-voor-amalia-s-verblijf-in-madrid", "title": "Willem-Alexander bedankt Spaanse koning Felipe voor Amalia's verblijf in Madrid", "date_time": "2024-04-17T20:44:48+0200", "text": "Koning Willem-Alexander heeft de Spaanse koning Felipe bedankt dat kroonprinses Amalia een jaar lang in Madrid kon wonen en studeren. \"Dit werd mogelijk gemaakt door de vriendelijke inspanningen van veel van uw landgenoten en uzelf. Een ontroerend blijk van vriendschap in een moeilijke tijd. Ik wil u en alle anderen die dit hebben helpen regelen, hartelijk bedanken\", zei de koning:  De koning sprak zijn dank uit tijdens het staatsbanket in het koninklijk paleis op de Dam, waarbij ook prinses Amalia aanwezig was. Het is de eerste keer dat Amalia een offici\u00eble rol vervult bij een staatsbezoek.  Gisteren werd bekend dat prinses Amalia ruim een jaar in Madrid heeft gewoond en gestudeerd vanwege haar veiligheidssituatie. \"Van daaruit kon ze haar studie aan de Universiteit van Amsterdam voortzetten\", zei Willem-Alexander. Inmiddels is Amalia weer in Amsterdam. Volgens bronnen is de dreiging niet verdwenen, maar kan ze door maatregelen wel weer in Nederland wonen en studeren. In zijn toespraak verwees Willem-Alexander ook naar \"het speciale plekje in onze harten\" voor Spanje. In dat land ontmoetten koning Willem-Alexander en koningin M\u00e1xima elkaar 25 jaar geleden voor het eerst tijdens de F\u00e9ria in Sevilla. \"De vonken sloegen over, en de rest is geschiedenis\", aldus de koning.  Koning Felipe en koningin Letizia kwamen vanochtend aan in Amsterdam, waar zij op de Dam officieel welkom werden geheten door koning Willem-Alexander en koningin M\u00e1xima. Willem-Alexander en Felipe bezochten vervolgens de Johan Cruyff Foundation. De Nederlands-Spaanse stichting biedt kinderen met een handicap uit achterstandswijken de kans zich te ontwikkelen via sport. De twee koningen trapten een balletje op het Cruyff Court in de Amsterdamse wijk Betondorp, en waren bij een kickboksclinic en een basketbaltraining. Daarna bezochten ze de haven van Amsterdam, waar ze informatie kregen over een waterstofcorridor tussen de Spaanse stad Bilbao en Amsterdam. Het is de bedoeling op de route tussen beide havens een zogeheten 'groene waterstoftoeleveringsketen' te ontwikkelen. "}, {"ID": 2517172, "url": "https://nos.nl/artikel/2517172-chinese-economie-zit-in-de-lift-maar-chinezen-merken-daar-nog-niks-van", "title": "Chinese economie zit in de lift, maar Chinezen merken daar nog niks van", "date_time": "2024-04-17T20:04:02+0200", "text": "Aan de rand van de tweede ring in Peking inspecteert stationsmanager Li zijn troepen. Allemaal zijn ze uitgedost in gele jassen en helmen van Meituan, China's grootste maaltijdbezorger. Elke bestelling is een race tegen de klok. Met een economische groei van 5,3 procent lijkt China het niet zo slecht te doen, maar voor veel Chinezen is de realiteit anders. \"Elke ochtend komen we hier bijeen\", vertelt Li. \"We delen tips, zorgen dat ze oog houden voor veiligheid onderweg en niet te hard rijden.\" Ook legt hij vast wie er aanwezig zijn. \"Bij ons zijn er nog geen ontslagen\", zegt Zhang, niet zijn echte naam. \"Maar veel bezorgers stoppen er uit zichzelf mee omdat er niks meer mee te verdienen valt.\" Achter hem wordt een thermobox die maaltijden warm moet houden gedesinfecteerd. Het geheel wordt vastgelegd op camera en ge\u00fcpload in het systeem van Meituan. Dat lijkt vooral voor de b\u00fchne: andere boxen blijven onberoerd. \"Het gaat slecht recentelijk, zegt \u00e9\u00e9n van de bezorgers. \"We zijn simpelweg met te veel mensen, en er zijn te weinig bestellingen\", valt Zhang zijn collega bij.  Maar volgens stationsmanager Li is dat onzin. \"Het hangt er maar net vanaf hoe hard iemand wil werken.\" \"Als je bijna alle bestellingen aanneemt, kan je daar meer dan 10.000 renminbi per maand mee verdienen.\" Omgerekend bijna 1300 euro, geen slecht salaris in de hoofdstad. Maar daar komt geen van de ge\u00efnterviewde bezorgers bij in de buurt, ook Zhang niet. Hij was gewend aan een inkomen van 300 renminbi per dag. \"Nu is dat zo'n 150, misschien 170\", zegt hij, de helft minder. Toch zullen ze niet terugkomen in het Chinese werkloosheidscijfer, dat afgelopen maand op 5,2 procent uitkwam. Werk hebben ze nog wel, al zouden ze meer willen doen dan nu lukt. En ook al liggen de inkomsten fors lager, de bezorgers mogen zich gelukkig prijzen d\u00e1t ze nog betaald worden. Bij meerdere bedrijven, vooral in de vastgoedsector, kunnen aannemers en bouwvakkers fluiten naar hun loon.  Mensenrechtenorganisatie China Labour Bulletin telde afgelopen jaar bijna 1800 protesten in China, een verdubbeling ten opzichte van het jaar daarvoor. Veelal was dat omdat werknemers geen salaris hadden gekregen. In meer dan de helft (945) van de gevallen ging het om mensen in de bouw. Op andere plekken wordt salaris ingehouden of zijn bonussen al dan niet tijdelijk afgeschaft vanwege de economische tegenwind. Het zijn vooral nieuwere industrie\u00ebn die groei laten zien. Chips bijvoorbeeld (+28,4 procent), maar ook elektrische auto's. Daarvan werden een derde meer gemaakt dan een jaar eerder, bleek verder uit de trits aan economische cijfers. Daar gaat veel geld naartoe. Zo maakte Volkswagen vorige week bekend nog eens 2,5 miljard euro uit te trekken voor uitbreiding in de stad Hefei. \"We produceren hier nu al 240 elektrische auto's per dag\", vertelt Thomas Schinke van Volkswagen Anhui. \"Dat moeten er in de toekomst 1200 zijn.\" Het zijn vooral robotarmen waar fabrieken als deze op leunen. Schinke, die de carrosserie-afdeling leidt: \"We hebben 140 mensen op de vloer, tegen 1129 robots. 96 procent van het werk is geautomatiseerd.\"  Zuid-Korea is koploper op dat gebied. Per 10.000 medewerkers zijn het er meer dan 1000, becijferde de International Federation of Robotics over 2022. China volgt op gepaste afstand, met 392 robots. Maar in absolute aantallen komt niemand in de buurt van China, goed voor meer dan de helft van alle ge\u00efnstalleerde industri\u00eble robots in 2022. Tien jaar eerder was dat nog 14 procent. \"Ik ben verantwoordelijk voor het controlepaneel\", lacht Sun Yue, die achter een computer zit in een verder vrijwel uitgestorven hal. \"Ik hoef dus niet bang te zijn dat ik mijn baan verlies\", zegt hij desgevraagd. Hij checkt de kwaliteit van de autoramen, bijvoorbeeld op de hoeveelheid licht die wordt doorgelaten. De robots zijn pure noodzaak om de Chinese maakindustrie concurrerend te houden: fabrieksarbeiders zijn niet meer goedkoop. Zwaarder nog weegt dat China in rap tempo vergrijst, de beroepsbevolking krimpt. Voor de groep ongeschoolde Chinezen betekent het op korte termijn evenwel dat er minder te kiezen is. \"Als je het restaurant of het bezorgadres niet kan vinden, zoek dan nooit langer dan 10 minuten\", instrueert stationsmanager Li aan zijn nieuwe Meituan-bezorger, terug in Peking. Veel heeft hij nog niet te doen gehad. \"Ik wacht nog steeds op mijn eerste order\", grinnikt de bezorger. \"Ik ga het verderop maar eens proberen\", zegt hij, terwijl hij verdwijnt tussen de andere geelhelmen op de tweede ring. "}, {"ID": 2518207, "url": "https://nos.nl/artikel/2518207-gerechtshof-publiceert-arrest-moordzaak-te-vroeg-uitspraak-uitgesteld", "title": "Gerechtshof publiceert arrest moordzaak te vroeg, uitspraak uitgesteld", "date_time": "2024-04-25T23:14:39+0200", "text": "Vier verdachten die vandaag de uitspraak zouden horen voor de moord op een 40-jarige man in 2012, moeten daar langer op wachten. Het gerechtshof in Leeuwarden publiceerde vanochtend per ongeluk een van de arresten, waarop de advocaten van alle verdachten het hof wraakten. De zaak draait om de dood van de 40-jarige Jan Elzinga. Hij werd in 2012 doodgeschoten voor de deur van een zwembad in Marum, in Groningen. In 2012 werden twee mannen opgepakt: de schutter en degene die hem instructies had gegeven. Ze kregen celstraffen van respectievelijk vijftien en twintig jaar.  Maar daarmee was de kous niet af. De schutter sloot in de cel een deal met het Openbaar Ministerie en werd kroongetuige. In ruil voor een strafkorting vertelde hij dat de schoonfamilie van het slachtoffer de moord had beraamd. Het gaat om de ex-partner van het slachtoffer die samen met haar broer en moeder de opdracht voor de moord zou hebben gegeven. De vierde verdachte is een tussenpersoon die het moordwapen regelde. In 2022 begon het strafproces tegen de schoonfamilie en hun wapenleverancier. Ze werden door de rechtbank veroordeeld tot celstraffen tot twintig jaar, maar gingen vervolgens in hoger beroep. Eind februari eiste het OM daar opnieuw celstraffen tussen de twaalf en twintig jaar tegen het viertal.  Vandaag zou de uitspraak in dat hoger beroep zijn. De uitspraak tegen de verdachte wapenleverancier werd echter te vroeg gepubliceerd. Volgens een van de advocaten bleek daaruit vooringenomenheid van het hof. Hij wraakte samen met de andere drie advocaten het hof. De voorzitter van het gerechtshof noemde de voortijdige publicatie \"afschuwelijk\" en maakte vanmorgen excuses. \"Mijn mond viel open\", zei de man, die al jarenlang rechter is. \"Ik heb al duizenden uitspraken gedaan, dit heb ik niet eerder meegemaakt.\" Het hof berust niet in het wrakingsverzoek, maar kan noodgedwongen nog geen uitspraak doen, schrijft RTV Drenthe. Een dergelijk verzoek moet namelijk altijd in behandeling worden genomen volgens de wet. Een zogeheten wrakingskamer, bestaande uit andere rechters, beslist over het verzoek. De kamer werd vanmiddag ingesteld. Aan het einde van de middag kwam de kamer bijeen, maar de advocaat van een van de verdachten vond dat hij de wrakingszitting daardoor niet voldoende had kunnen voorbereiden. De wrakingskamer besloot daarop dat de belangen in deze zaak te groot zijn om zonder goede voorbereiding te starten met de zitting. Daarom werd besloten om deze voor onbepaalde tijd uit te stellen.  Als de kamer uiteindelijk besluit dat het wrakingsverzoek gegrond is, moeten de raadsheren van het hof worden vervangen. Dat betekent dat het hele hoger beroep opnieuw gedaan moet worden. De advocaat van de verdachte wapenleverancier noemt de situatie \"bizar\". \"Dit is buitengewoon bijzonder. Ik ga er zonder meer van uit dat de hele zaak opnieuw moet. Daar is bij mij geen twijfel over.\" "}, {"ID": 2518203, "url": "https://nos.nl/artikel/2518203-nieuwe-treveszaal-in-de-maak-bij-ministerie-bzk", "title": "Nieuwe 'Tr\u00eaveszaal' in de maak bij ministerie BZK", "date_time": "2024-04-25T22:43:38+0200", "text": "De premier en zijn ambtenaren staan de komende jaren niet \u00e9\u00e9n, maar twee verhuizingen te wachten. Vanwege de renovatie van het Binnenhof moet het ministerie van Algemene Zaken daar op 31 juli weg zijn, maar het nieuwe geplande onderkomen bij het ministerie van Economische Zaken en Klimaat (EZK) blijkt dan nog niet beschikbaar te zijn. In alle haast is er nu voor een \"overbruggingsperiode\" toevlucht gezocht bij een ander ministerie, het gebouw van Binnenlandse Zaken en Koninkrijksrelaties (BZK). Daar worden nu vier verdiepingen in gereedheid gebracht. Ambtenaren hebben op intranet gelezen dat ze moeten inschikken voor de premier en zijn ambtenaren. Gouden plafonds? Daar zal dan ook een alternatief moeten worden ingericht voor de Tr\u00eaveszaal, waar de ministerraad elke week is. Een woordvoerder van het ministerie van BZK laat weten dat daar \"geen gouden plafonds\" zullen komen, zoals op het historische Binnenhof. De verhuizing van de wekelijkse ministerraad en de ambtenaren van Rutte is al jaren in voorbereiding. Het vinden van een geschikte locatie is niet eenvoudig, omdat er allerlei veiligheidseisen zijn. Uiteindelijk viel het oog op het ministerie van EZK, vlak bij de tijdelijke Tweede Kamer aan de Bezuidenhoutseweg. ICT Maar de ruimtes bij EZK zijn nog niet klaar omdat er veel aanvullende eisen werden gesteld om de premier er goed te laten werken. Het is nog onduidelijk wanneer de tweede verhuizing daarheen zal plaatsvinden. De bouwers van Binnenlandse Zaken zijn druk bezig. Begin augustus - na de zomervakantie - moet het pand klaar zijn. Gekeken wordt of de ICT erop aangepast kan worden en of aan de veiligheidseisen voldaan kan worden. Het is ook niet zeker of demissionair premier Rutte deze verhuizing zal meemaken, misschien zit er tegen die tijd een nieuw kabinet of hij is al vertrokken om NAVO-chef te worden. Een woordvoerder van Binnenlandse Zaken zegt nog niet te weten wat het nieuwe tijdelijke onderkomen gaat kosten. \"Dat wordt nu uitgezocht.\" Vorige week werd bekend dat de renovatie van het historische Binnenhof-complex zeker 2 miljard euro gaat kosten, in plaats van de eens ingeschatte 475 miljoen euro. "}, {"ID": 2518202, "url": "https://nos.nl/artikel/2518202-hooggerechtshof-twijfelt-nog-over-onschendbaarheid-trump", "title": "Hooggerechtshof twijfelt nog over onschendbaarheid Trump", "date_time": "2024-04-25T22:30:59+0200", "text": "Het Amerikaanse Hooggerechtshof heeft laten doorschemeren waarschijnlijk niet mee te gaan in de immuniteitsclaim van oud-president Trump. De rechters van het Hooggerechtshof bogen zich vandaag voor het eerst over een verzoek van Trump, die vindt dat hij als oud-president niet vervolgd kan worden voor pogingen om de verkiezingsuitslag van 2020 te manipuleren. Zeker vijf van de negen rechters leken niet overtuigd van de stelling dat de Amerikaanse president altijd onschendbaarheid geniet tegen strafvervolging. Enkele conservatieve rechters neigden naar het standpunt dat presidenten wel enige immuniteit hebben. De advocaten van Trump hadden bepleit dat een president niet goed kan functioneren als die zich zorgen moet maken over strafrechtelijke vervolging, en dat politiek gemotiveerde rechtszaken tegen oud-presidenten gemeengoed worden als een president geen volledige immuniteit heeft.  Als het Hooggerechtshof oordeelt dat Trump niet volledig immuun is, kan de zaak van speciaal aanklager Jack Smith tegen Trump doorgaan. In die zaak wordt Trump verdacht van knoeien met de uitslag van de presidentsverkiezingen. Hij verloor van Joe Biden, maar hield valselijk vol dat er sprake was van verkiezingsfraude. Het is \u00e9\u00e9n van de vier lopende strafzaken tegen de oud-president. Trump was vandaag niet bij het Hooggerechtshof in Washington aanwezig omdat hij in New York bij een strafzaak tegen hem moet zijn over het betalen van zwijggeld aan voormalig pornoster Stormy Daniels.  Wanneer het Hooggerechtshof met een uitspraak komt is ongewis. Opperrechter John Roberts zei \"zorgen\" te hebben over een eerdere uitspraak van een lagere rechtbank in het nadeel van Trump, die volgens hem was gebaseerd op verkeerde argumenten. Roberts vroeg zich af of de zaak daarom niet eerst terug moet naar lagere rechtbanken. Zo'n besluit zou een uitspraak van het Hooggerechtshof over het immuniteitsvraagstuk enorm vertragen. En daarmee is het zeer onwaarschijnlijk dat de strafzaak van speciaal aanklager Smith nog voor de presidentsverkiezingen van november van start gaat. Trump is daar als enig overgebleven Republikeinse presidentskandidaat bij gebaat. De speciaal aanklager had het Hooggerechtshof juist verzocht om snel tot een besluit te komen. "}, {"ID": 2518201, "url": "https://nos.nl/artikel/2518201-zeker-155-doden-door-overstromingen-in-tanzania", "title": "Zeker 155 doden door overstromingen in Tanzania", "date_time": "2024-04-25T22:17:32+0200", "text": "Overstromingen in Tanzania hebben aan zeker 155 mensen het leven gekost. Premier Majaliwa zegt dat ruim 200.000 mensen zijn gevlucht. Aanhoudende regenval heeft de afgelopen weken tot steeds meer overstromingen geleid, vooral in de kustregio en de stad Dar es Salaam. Het regenseizoen in het Afrikaanse land is dit jaar heviger, volgens wetenschappers vanwege weerfenomeen El Ni\u00f1o. Wegen, bruggen en spoorwegen zijn zwaar beschadigd en scholen zijn gesloten. De premier heeft inwoners opgeroepen naar hoger gelegen gebieden te vluchten. Een samenwerkingsverband van meerdere hulporganisaties is in het getroffen gebied begonnen met reddingsoperaties. Zij moeten ook zorgen voor tijdelijke opvang en het aanleggen van noodvoorraden voor de circa 51.000 mensen die hun huis zijn verloren. Buurlanden Burundi en Kenia zijn ook getroffen door overstromingen. In Kenia zijn tot nu toe zeker 35 doden gevallen, en er wordt gevreesd dat het aantal oploopt. Ook komende week worden nog grote hoeveelheden regen verwacht in Tanzania en Kenia. NOSop3 legt je in deze video uit wat weerfenomeen El Ni\u00f1o is: "}, {"ID": 2518200, "url": "https://nos.nl/artikel/2518200-q-koortsbesmetting-geen-reden-tot-paniek-maar-vaccinatie-moet-op-orde-zijn", "title": "Q-koortsbesmetting geen reden tot paniek, 'maar vaccinatie moet op orde zijn'", "date_time": "2024-04-25T22:13:22+0200", "text": "Voor het eerst sinds 2016 is er Q-koorts vastgesteld bij een Nederlands veebedrijf, werd gisteren bekend. Het gaat om een melkschapenbedrijf in het Gelderse Brakel. In de bewuste regio leidt het tot beroering, al zegt het RIVM dat het risico voor de omgeving laag is. Wel zeggen deskundigen dat waakzaamheid geboden is. De Q-koortsbacterie werd tijdens een controle gevonden in de melktank van het bedrijf. Dat de besmetting tijdens een controle werd ontdekt, noemt arts-microbioloog Hans Zaaijer goed nieuws. \"Er waren geen dieren met ziekteverschijnselen, dus ze waren er vroeg bij.\" Zaaijer legt uit dat de Q-koortsbacterie spontane abortussen teweegbrengt bij zieke dieren. \"Het materiaal dat er dan uitkomt is heel besmettelijk. De sporen die dan vrijkomen, kunnen via de lucht kilometers verder mensen besmetten. Dat heeft nu niet gespeeld.\" Volgens het ministerie van Landbouw gaat het om \u00e9\u00e9n of enkele niet-gevaccineerde dieren die besmet zijn met de ziekte. Geiten- en schapenhouders met meer dan vijftig dieren voor de melkproductie en alle bedrijven die open zijn voor publiek, moeten ieder jaar hun dieren laten vaccineren. De Nederlandse Voedsel- en Warenautoriteit (NVWA) onderzoekt of de schapenhouderij waar de ziekte nu is aangetroffen in overtreding is.  Tussen 2007 en 2010 vond in Nederland de grootste uitbraak van Q-koorts in de wereld plaats. Volgens het RIVM zijn sindsdien meer dan honderd mensen overleden. Een op de vijf besmette mensen kreeg last van het Q-koortsvermoeidheidssyndroom, een ziekte vergelijkbaar met long covid.  Het Brabantse dorp Herpen, zo'n 50 kilometer ten oosten van Brakel, werd destijds zwaar getroffen door de Q-koorts-uitbraak. Een inwoner reageert verontwaardigd op het nieuws dat de nieuwe besmetting is aangetroffen bij ongevaccineerde dieren. \"Als je ziet wat het hier in de omgeving gedaan heeft, en we gaan weer dezelfde kant op, dan hebben we niks geleerd. Ik vind het onbegrijpelijk.\" Chantal Rovers, hoogleraar Uitbraken van Infectieziekten aan de Radboud Universiteit, denkt niet dat er direct reden is tot paniek. \"Als het inderdaad gaat om een klein aantal besmette dieren op \u00e9\u00e9n bedrijf, is het risico voor de volksgezondheid laag. Maar het risico is niet nul. En ik denk dat je mensen daarover goed moet informeren.\" Rovers licht toe dat de besmetting van een paar dieren wel degelijk kan leiden tot besmetting in de omgeving, ook bij mensen die geen direct contact hebben gehad. \"Er is een voorbeeld waarbij \u00e9\u00e9n besmet lammetje, waarmee pati\u00ebnten in een psychiatrisch ziekenhuis in de buurt van Nijmegen konden knuffelen, tot veel besmettingen leidde. We weten: Q-koorts kan venijnig zijn. Dus het is belangrijk dat mensen in de omgeving van Brakel die koortsklachten krijgen, zich melden bij een huisarts.\"  Rovers verwacht dat het RIVM en de NVWA - die de inspecties uitvoert bij schapen- en geitenhouders - deze besmetting serieus nemen. \"We hebben gezien wat er gebeurt als we dat niet doen. Een herhaling van de uitbraak van vijftien jaar geleden moeten we koste wat kost voorkomen.\" Deskundigen maken zich wel zorgen over signalen dat geiten- en schapenhouderijen de vaccinatieplicht niet altijd goed nakomen. In 2022 controleerde de NVWA bij 88 bedrijven of zij de verplichte maatregelen ter preventie van Q-koorts nakwamen. 77 bedrijven kwamen niet door die inspectie. Thijs Kuiken, viroloog en hoogleraar aan het Erasmus MC, zegt dat de preventieve werking van vaccineren verloren gaat als bedrijven daar nalatig in zijn. \"Op basis van dit ene geval is er niet direct reden tot zorg. Maar de vaccinatiegraad moet wel op orde zijn. Als de bacterie ook andere bedrijven treft met ongevaccineerde dieren, kan dat leiden tot een Q-koortsuitbraak met verhoogd risico voor de menselijke gezondheid.\" Volgens het RIVM bestaat er een kans dat niet-gevaccineerde dieren van het bedrijf in Brakel zijn vervoerd naar andere (melk)schapenbedrijven. \"Die dieren worden gevolgd en als dat nodig is, kunnen er maatregelen worden getroffen bij die andere bedrijven\", zegt Tjalling Leenstra van het RIVM. "}, {"ID": 2518196, "url": "https://nos.nl/artikel/2518196-universiteit-leiden-wil-hoogleraar-ontslaan-om-wangedrag", "title": "Universiteit Leiden wil hoogleraar ontslaan om wangedrag", "date_time": "2024-04-25T22:01:15+0200", "text": "Opnieuw wil de Universiteit Leiden een hoogleraar ontslaan vanwege wangedrag. De hoogleraar heeft zich samen met zijn of haar partner, tevens een oud-wetenschapper aan de universiteit, jarenlang schuldig gemaakt aan ongewenst en grensoverschrijdend gedrag, meldt de universiteit na onderzoek. Negentien mensen dienden eind vorig jaar een klacht in over het gedrag van de hoogleraar. De universiteit richtte vervolgens een onafhankelijke onderzoekscommissie op. Bij de start van het onderzoek is de hoogleraar op non-actief gesteld en is de toegang tot de universiteit ontzegd, ook aan de partner. Op basis van de uitkomsten van het onderzoek stapt de universiteit nu naar de kantonrechter om het contract van de academicus zo snel mogelijk te laten ontbinden. Als de rechter het verzoek goedkeurt, mag de wetenschapper zich geen hoogleraar meer noemen en geen promovendi meer begeleiden. Het is niet bekendgemaakt om wie het gaat en op welke faculteit de hoogleraar doceert. De identiteit van de partner is evenmin bekend.  Het machtsmisbruik en de manipulatie speelden zich volgens het Leids Universitair Weekblad Mare af tussen 1990 en 2023. Volgens de universiteit veroorzaakte dat een angstcultuur onder medewerkers die grotendeels van de hoogleraar en de partner afhankelijk waren, schrijft Omroep West. Voorzitter Annetje Ottow van het college van bestuur van de universiteit is geschokt. \"Dit heeft veel mensen ernstig beschadigd en dat raakt ons diep. Onze eerste zorg betreft de melders. Mede gezien het feit dat de betreffende hoogleraar in het verleden bestuurlijke functies op de faculteit heeft vervuld, heeft het veel moed gekost om naar voren te stappen.\" Behalve het pestgedrag zou de hoogleraar ook onderzoeksgegevens en onderzoeksmateriaal van medewerkers hebben opge\u00ebist. \"Dit gedrag geldt als een schending van wetenschappelijke integriteit\", aldus de universiteit.  Anderhalf jaar geleden stelde de Universiteit Leiden ook een hoogleraar op non-actief wegens \"intimiderend en ongewenst gedrag\". Dat ging toen om astronoom Tim de Zeeuw, die in 1991 was aangesteld als hoogleraar theoretische sterrenkunde aan de universiteit. Het grensoverschrijdend gedrag van de hoogleraar kwam aan het licht nadat meerdere medewerkers bij de decaan klachten over hem hadden ingediend. De universiteit heeft een onderzoek laten doen naar de misstanden. Het rapport met de adviezen van de onderzoekscommissie wordt op 13 mei gepubliceerd. "}, {"ID": 2518190, "url": "https://nos.nl/artikel/2518190-aparte-catshuissessie-met-scholen-en-politie-over-bestrijding-jodenhaat", "title": "Aparte 'Catshuissessie' met scholen en politie over bestrijding jodenhaat", "date_time": "2024-04-25T21:44:40+0200", "text": "Het kabinet is bereid om een sessie te organiseren met Joodse en allerlei andere organisaties om te praten over toenemend antisemitisme in Nederland. Demissionair minister Yesilg\u00f6z van Justitie en Veiligheid steunt het voorstel van de Tweede Kamer om in het Catshuis diverse organisaties uit te nodigen, zoals universiteiten, onderwijskoepels, politie, sportvertegenwoordigers, lokale overheden, socialemediabedrijven, vervoerders, detailhandel en de cultuursector. Alle partijen behalve Forum voor Democratie steunen een voorstel van de ChristenUnie om zo'n speciale bijeenkomst te organiseren. \"Het is onbestaanbaar dat de Joodse gemeenschap in ons land zo existentieel wordt bedreigd\", zei CU-leider Bikker in het Kamerdebat over antisemitisme.  Yesilg\u00f6z zei dat ze zo'n bijeenkomst \"graag wil doen\", maar ze tempert de verwachtingen. De Kamer wil dat de organisaties worden aangesproken op hun verantwoordelijkheden en dat er maatregelen worden genomen. De minister vindt het goed dat de overheid en allerlei groepen worden samengebracht. \"Maar we moeten niet verwachten dat er simpele en omvangrijke afspraken kunnen worden gemaakt.\" Het aantal meldingen van antisemitisme bij de politie nam toe van 549 in 2022 naar 880 afgelopen jaar, zo bleek deze week uit het jaarlijkse rapport over discriminatie-incidenten van het ministerie van Binnenlandse Zaken. 126 meldingen waren naar aanleiding van de oorlog tussen Isra\u00ebl en Hamas. In het debat uitte de Kamer eensgezind zorgen over het toenemende antisemitisme in Nederland. Het gaat dan bijvoorbeeld om het bekladden van synagoges en het verstoren van culturele optredens, zoals bij Lenny Kuhr gebeurde. Ook veel Kamerleden zijn geschrokken van berichten dat Joodse kinderen niet meer met een keppel op straat of op reis durven. \"Onacceptabel\", is het breed gedeelde standpunt.  Het is niet de eerste keer dat de Kamer zorgen uit over het antisemitisme in Nederland. Eind vorige maand stelden dertien van de vijftien fracties een verklaring op om \"op te staan\" tegen Jodenhaat. Demissionair premier Rutte zei een paar dagen later dat het in Nederland \"echt de verkeerde kant\" opgaat. \"Ik maak me grote zorgen dat mensen met een Joodse achtergrond op dit moment worden lastiggevallen vanwege die achtergrond en vanwege de situatie in Isra\u00ebl\", aldus Rutte. Minister Yesig\u00f6z zei verder in het debat dat het kabinet zoveel mogelijk juridische maatregelen inzet om Jodenhaat in Nederland tegen te gaan.  In een rustige Haagse woonwijk ligt het Catshuis, de offici\u00eble ambtswoning van de premier. Het 16dee-euwse gebouw op een landgoed is het ontvangstcentrum van de regering en wordt onder meer gebruikt voor offici\u00eble ontvangsten van staatshoofden en hoogwaardigheidsbekleders. Het is in de coronacrisis in 2020 en 2021 ook bekend geworden als vergaderplek van een select groepje ministers en deskundigen om maatregelen te bespreken om het virus in te dammen. Het Catshuis wordt ook gebruikt om te praten met verschillende groepen, zoals de 'toeslagenouders', vertegenwoordigers van het bedrijfsleven en nazaten van de slavernij. Kortom, het Catshuis staat voor een plek om problemen te bespreken en op te lossen. Maar ook om boos weg te lopen, zoals PVV-leider Wilders in 2012 deed toen hij vanwege onenigheid over bezuinigingen zijn gedoogsteun aan het VVD-CDA-kabinet introk en plotseling wegliep. Het leidde tot de val van het eerste kabinet-Rutte. "}, {"ID": 2518185, "url": "https://nos.nl/artikel/2518185-ruime-steun-tweede-kamer-voor-strengere-aanpak-woekerprijzen-huurwoningen", "title": "Ruime steun Tweede Kamer voor strengere aanpak woekerprijzen huurwoningen", "date_time": "2024-04-25T20:23:00+0200", "text": "De Tweede Kamer steunt het veelbesproken kabinetsvoorstel om in te grijpen in de prijzen van woningen in de vrije huurmarkt. De wet om woekerprijzen voor huurders harder aan te pakken werd deze week uitgebreid behandeld en uiteindelijk stemden vanavond PVV, GroenLinks-PvdA, NSC, D66, SP, CDA, Partij voor de Dieren, ChristenUnie en Volt voor. Dat is samen een ruime meerderheid van 112 zetels. VVD, BBB, JA21, Forum voor Democratie en SGP stemden tegen. Lange tijd was de steun van de grootste partij PVV onzeker. De PVV vindt dat er meer gebouwd moet worden en minder migranten toegelaten moeten worden en houdt naar eigen zeggen niet van te veel regelgeving. \"Maar we geven de wet het voordeel van de twijfel\", zei PVV-Kamerlid Matlener gisteren in het debat. De huren zijn volgens hem de afgelopen jaren veel te hard gestegen. Buiten de sociale sector mag een huisbaas nu nog zelf de prijs van zijn woning bepalen en door de woningnood is die vaak torenhoog.  Met dit standpunt van de PVV is de kans ook groot dat er in de Eerste Kamer een meerderheid zal zijn, ondanks de tegenstem van de VVD en de grootste partij in de Senaat, BBB. Het is nog onbekend wanneer de Eerste Kamer de wet zal behandelen en dan wordt duidelijk of de wet al per 1 juli 2024 ingaat, of anders per 1 januari 2025.  Het puntensysteem, dat nu al geldt voor socialehuurwoningen tot een huur van 880 euro, moet in het voorstel van De Jonge ook gaan gelden voor huurwoningen in de vrije sector tot een huur van 1123 euro (voor nieuwbouw 1235 euro) Hoe groter, duurder, of beter ge\u00efsoleerd een huis is, hoe meer punten. Het systeem moet op termijn 300.000 huurders gemiddeld 190 euro per maand gaan schelen. De maximale huurprijs voor het middensegment komt dan op ruim 1100 euro te liggen. De wet wordt wel op een aantal gebieden aangepast. Verhuurders van woningen met een laag energielabel moeten extra werk maken van energiemaatregelen. Verhuurders van tochtige woningen krijgen minder punten in het systeem dat de huurwaarde bepaalt. Zo wordt een huurder die een hoge energierekening heeft, extra geholpen.  Ook komt er een tegemoetkoming voor bouwers. Verhuurders van nieuwe huurwoningen mogen tot 1 januari 2028 een opslag van 10 procent vragen op de maximale huurprijs van 1123 euro. Dit is om te voorkomen dat de nieuwbouw van huurwoningen terugvalt, omdat beleggers er te weinig mee verdienen. Na de lancering van het plan van minister De Jonge protesteerden beleggers en particuliere verhuurders luid tegen de wet. Zij waarschuwen voor averechtse effecten. Door het verdwijnen van hun verdienmodel zullen huurpanden massaal in de verkoop gaan, zeggen zij. Ook de Raad van State vreest daarvoor. De Jonge deed daarop aanpassingen om de critici tegemoet te komen. De VVD, BBB, JA21 delen de vrees van de verhuurders en beleggers en hebben daarom tegen gestemd. "}, {"ID": 2518183, "url": "https://nos.nl/artikel/2518183-van-der-burg-gemeenten-moeten-derdelanders-voorlopig-weer-opvangen", "title": "Van der Burg: gemeenten moeten derdelanders voorlopig weer opvangen", "date_time": "2024-04-25T20:15:07+0200", "text": "Gemeenten moeten zogenoemde derdelanders voorlopig blijven opvangen en hun dezelfde rechten geven als andere vluchtelingen uit Oekra\u00efne. Dat schrijft demissionair staatssecretaris Van der Burg van Asiel en Migratie in een brief aan de Tweede Kamer. Van der Burg zegt genoodzaakt te zijn tot dit besluit, omdat de Raad van State vragen gesteld heeft over de kwestie aan het Hof van Justitie van de Europese Unie. De hoogste bestuursrechter zei vandaag van het Europese Hof te willen weten wanneer het verblijfsrecht van derdelanders eindigt. Tot er antwoord komt, zijn lopende procedures bij de Raad van State op pauze gezet. Derdelanders zijn mensen die niet de Oekra\u00efense nationaliteit hebben maar in Oekra\u00efne wel asiel of een permanente verblijfsvergunning hadden. De hernieuwde opvang van deze groep vluchtelingen duurt volgens Van der Burg in ieder geval totdat het Europese Hof antwoord heeft gegeven. Het is niet bekend wanneer dat gebeurt.  De staatssecretaris heeft gemeenten over het besluit ge\u00efnformeerd. Door de lopende juridische procedures wisten veel gemeenten niet precies meer wat ze moesten. Sommige gemeenten be\u00ebindigden begin deze maand de opvang van derdelanders, zoals oorspronkelijk het plan was. Anderen kozen ervoor de vluchtelingen toch nog op te vangen. Het Veiligheidsberaad en de Vereniging van Nederlandse Gemeenten (VNG) zijn blij dat de brief van Van der Burg zorgt voor eenduidigheid. \"Deze lijn geeft zowel gemeenten als derdelanders voorlopig duidelijkheid\", zegt een woordvoerder tegen het ANP. En ook VluchtelingenWerk is te spreken over het besluit. Volgens de hulporganisatie komt er een einde aan \"de onnodige belasting van de rechtspraak\".  \"De kwestie rond de opvang van derdelanders is van begin af aan al erg ingewikkeld en daar hebben we dan ook begrip voor\", aldus VluchtelingenWerk. \"Toch zagen we opnieuw een chaotische situatie ontstaan waar gemeenten, derdelanders en de rechtspraak de dupe van werden, die heel goed te voorkomen zou zijn geweest\", aldus VluchtelingenWerk. Alleen derdelanders die nog in Nederland zijn, kunnen weer opvang krijgen bij de gemeenten. Mensen die al zijn vertrokken uit Nederland kunnen niet opnieuw opvang krijgen. "}, {"ID": 2518182, "url": "https://nos.nl/artikel/2518182-macron-europa-kan-aan-zijn-einde-komen", "title": "Macron: 'Europa kan aan zijn einde komen'", "date_time": "2024-04-25T19:48:33+0200", "text": "De Franse president Macron vindt dat de toekomst van de Europese Unie in gevaar is. De lidstaten moeten hun krachten - economisch en militair - bundelen om aftakeling te voorkomen. \"De Europese Unie is sterfelijk. Ze kan aan haar einde komen, afhankelijk van de keuzes die wij maken\", zei Macron vandaag in een toespraak. \"De komende tien jaar bestaat er een groot risico dat de EU verzwakt.\" De president sprak op de Sorbonne Universiteit in Parijs. Daar hield hij zeven jaar geleden ook een toespraak over de kansen en gevaren voor de Europese Unie. \"Europa staat nu voor de keuze: welke rol wil het in de toekomst spelen? We staan nu op een beslissend moment\", zei Macron ten overstaan van studenten maar ook ministers, ondernemers en wetenschappers. Volgens de Franse president bevindt de EU zich nu, in tegenstelling tot zeven jaar geleden, op een keerpunt. \"De regels zijn veranderd\", zei hij verwijzend naar de oorlog in Oekra\u00efne en de toegenomen concurrentie uit Azi\u00eb en met name China. Brussel moet daarom volgens hem nieuwe prioriteiten stellen.  Macron hamert erop dat Europa moet werken aan zijn eigen defensie, om minder afhankelijk te zijn van de Amerikanen en zich voor te bereiden op nieuwe dreigingen. Europese landen moeten niet alleen meer en vaker militair samenwerken maar ook militair-economisch de handen ineenslaan. \"Als we militair materieel kopen, moeten we dat in Europa zelf doen.\" De president sprak over gezamenlijke Europese financiering van militaire aankopen, eventueel met Europese leningen, en zinspeelde ook op een gemeenschappelijk Europees antiraketsysteem. Diezelfde Europese solidariteit zou zich economisch moeten uiten. De EU moet meer aan zichzelf denken en de eigen industrie voorrang geven, aldus Macron. Want de Verenigde Staten en China \"houden zich niet meer aan de handelsregels zoals die zijn afgesproken\". Volgens Macron zijn er al initiatieven in die richting genomen. Hij noemde de samenwerking met Duitsland over de ontwikkeling van accu's voor elektrische auto's en van nieuwe legertanks en noemde de afspraken \"met onze Nederlandse vrienden\" over het bouwen van onderzee\u00ebrs. De Europese Unie moet verder massaal gaan investeren om in 2030 wereldleider te zijn in essenti\u00eble en strategische sectoren zoals de AI-industrie, ruimtevaart en biotechnologie, aldus Macron. Dat is niet alleen nodig om economisch te overleven, vindt hij, maar ook om zelfvoorzienend te zijn op essenti\u00eble terreinen en niet afhankelijk te zijn van buitenlandse producenten.  De entourage van de president benadrukte na afloop vooral dat Macron zijn visie op de toekomst van Europa wilde geven. Maar vriend en vijand benoemen ook de politieke agenda van de president. Begin juni zijn er Europese verkiezingen. In de peilingen staat de rechts-radicale partij van Marine Le Pen met grote voorsprong op de eerste plaats. Haar kandidaat, Jordan Bardella, is bijzonder populair bij de Fransen. De kandidaat van Macron, Val\u00e9rie Hayer, is daarentegen een grote onbekende voor veel mensen. Ze doet het slecht in de peilingen. Tijdens zijn toespraak op de Sorbonne Universiteit bekritiseerde Macron de politieke opponenten van Hayer. Hij verweet Le Pen en Bardella zonder hun namen expliciet te noemen dat ze aan de lopende band volop kritiek op de EU hebben, terwijl ze wel in het Europees Parlement zitten en niet meer durven te pleiten voor een 'Frexit': Frankrijk dat in navolging van de Britten uit de Europese Unie stapt."}, {"ID": 2518179, "url": "https://nos.nl/artikel/2518179-orban-wijst-wilders-de-weg-rechts-conservatief-congres-boedapest-begonnen", "title": "Orb\u00e1n wijst Wilders de weg, rechts-conservatief congres Boedapest begonnen", "date_time": "2024-04-25T19:25:36+0200", "text": "\"Laten we opzadelen, onze harnassen aantrekken.\" De Hongaarse premier Viktor Orb\u00e1n is op oorlogspad en heeft hoge verwachtingen van de verkiezingen voor het Europees Parlement over zes weken. \"Op naar het slagveld van de verkiezingen. Vrienden, er liggen memorabele weken voor ons, op naar de overwinning.\" Vandaag en morgen is de Hongaarse leider gastheer van 'CPAC Hongarije': de Conservative Political Action Conference. De bijeenkomst is naar het voorbeeld van de CPAC in de Verenigde Staten, die geregeld door de Amerikaanse Republikeinen wordt georganiseerd. Het is een bijeenkomst van ultraconservatieve politici vanuit de hele wereld. Eregast en een van de hoofdsprekers op de conferentie is Geert Wilders, die morgen een lezing houdt.  De NOS is niet welkom binnen, net als veel andere journalisten die er graag bij waren geweest op dit spannende moment in de Nederlandse formatie. De CPAC is een 'no woke zone', aldus de organisatie in een toelichting. Op affiches rond het conferentieterrein staat in chocoladeletters 'Wokebusters'. In de rij voor journalisten die w\u00e9l naar binnen mogen staat Tim, overgekomen uit de VS. Hij werkt voor Breitbart News, een uiterst conservatieve nieuwswebsite. Een bewonderaar van Wilders wil hij zichzelf niet noemen, maar sympathie voor diens idee\u00ebn heeft hij zeker. \"Overal in de wereld zie je de opmars van politici met hetzelfde gedachtegoed als Orb\u00e1n en Wilders.\"  Op de conferentie spreken behalve Wilders ook Tom Van Grieken, voorman van het radicaal-rechtse Vlaams Belang. Ook kopstukken van de Spaanse populistische partij Vox komen aan het woord, net als Fabrice Leggeri, oud-directeur van EU-grenswacht Frontex en prominent lid van de Franse partij Rassemblement National van Marine Le Pen. De radicaal-rechtse partijen staan stuk voor stuk op winst in de peilingen voor de Europese verkiezingen in juni. Allemaal kijken ze vol bewondering naar hoe Viktor Orb\u00e1n al veertien jaar aan de macht is en zijn stempel drukt op de Europese politiek. Vrije media en onafhankelijke rechtspraak zijn in het Hongarije van Orb\u00e1n uiterst schaars. De Europese Unie bevroor meer dan twintig miljard euro aan subsidies voor het land nadat Orb\u00e1n een anti-lhbti-wet had ingevoerd en vanwege zorgen over corruptie.  Het lijkt de partijen die op de CPAC bij elkaar zijn niet te deren. Voor hen is Orb\u00e1n een lichtend voorbeeld, iemand die Brussel durft te zeggen waar het op staat. Tijdens een toespraak op Hongarijes nationale feestdag vorige maand sprak de Hongaarse premier duidelijke taal hoe de EU te veranderen. \"We weten dat dit niet vanzelf gaat\", zei hij toen. \"Wij moeten het doen. We moeten Brussel bezetten, de Brusselse bureaucraten aan de kant duwen en de zaken in eigen hand nemen.\" Orb\u00e1n wijst Wilders de weg. Zijn uitspraken komen overeen met de taal in het verkiezingsprogramma voor de verkiezingen voor het Europees Parlement van Wilders, die goed bevriend is met Orb\u00e1n. Een voorbeeld uit dat programma: \"De expansiedrift van de ongekozen eurocraten in Brussel is ongekend. De Unie moet steeds maar groter, steeds weer machtiger. Het wordt tijd dat aan die trend een einde komt.\"  \"De wind van verandering waait door Europa\", twitterde Orb\u00e1n de dag na Wilders' verkiezingsoverwinning, in november vorig jaar. 'Gidsland' Hongarije wil een Europese revolte van de ultraconservatieven na de aanstaande verkiezingen voor het Europees Parlement. In de peilingen groeien ze, maar moeten ze de grote pro-Europese fracties van christen- en sociaaldemocraten vooralsnog voor zich laten. Bij de vorige verkiezingen wilde Wilders' PVV nog uit de Europese Unie, maar dat is in zijn nieuwe verkiezingsprogramma verdwenen. Hij wil Brussel \"van binnenuit\" veranderen. Orb\u00e1n is al veel langer bezig met het verspreiden van zijn gedachtegoed in de Europese Unie. Zo kocht de Hongaarse staat een groot pand op een van de meest prestigieuze plekken in Brussel om bijeenkomsten te houden. Ook opende anderhalf jaar geleden de aan Orb\u00e1n gelieerde denktank MCC zijn deuren in de EU-hoofdstad. Ook daar volgen ze Wilders al lang, zegt MCC Brussel-directeur Frank F\u00fcredi. Hij heeft het politieke klimaat in Nederland zien veranderen: \"Als ik vroeger in Amsterdam kwam, sprak ik jongeren die iemand als Wilders haatten. Kom ik n\u00fa in Amsterdam, dan spreek ik steeds meer jongeren die Wilders juist bewonderen.\" Voor Orb\u00e1n morgen zijn keynote-speech houdt, zijn Wilders en hij samen voor een werklunch. "}, {"ID": 2518169, "url": "https://nos.nl/artikel/2518169-zes-euro-boete-voor-sprookjesbos-valkenburg-schuldig-aan-gondelongeluk", "title": "Zes euro boete voor Sprookjesbos Valkenburg, schuldig aan gondelongeluk", "date_time": "2024-04-25T18:32:40+0200", "text": "Het Valkenburgse pretpark Sprookjesbos moet een boete van zes euro betalen aan een slachtoffer van een gondelongeluk twee jaar geleden. Dat heeft het Openbaar Ministerie bepaald. Na bijna twee jaar is het onderzoek naar het ongeluk afgerond. Op 27 mei 2022 viel een karretje van een attractie in het park enkele meters naar beneden. Er zaten twee volwassenen en twee kinderen in. Beide volwassenen en een van de kinderen raakten gewond. De Nederlandse Voedsel- en Warenautoriteit (NVWA) startte een onderzoek. Een jaar geleden droeg de NVWA het onderzoek over aan het OM. In veel voorkomende en kleinere zaken in het strafrecht kan het OM zonder tussenkomst van de rechter zelf een straf opleggen. Dat gebeurt door het opleggen van een strafbeschikking. Zo'n beschikking kan bestaan uit een taakstraf, geldboete of schadevergoeding. De officier van justitie bevond het pretpark in deze zaak schuldig aan twee overtredingen: zwaar lichamelijk letsel door schuld en het niet voldoen aan de zorgplicht met betrekking tot onderhoud van de attractie.  De boete voor de overtredingen is laag, omdat het Sprookjesbos al failliet was toen een van de slachtoffers het pretpark aansprakelijk stelde. Uit gesprekken met de curator bleek dat de financi\u00eble situatie van het Sprookjesbos erg slecht was: er waren geen financi\u00eble mogelijkheden meer voor het slachtoffer om bij het Sprookjesbos te verhalen, schrijft L1 Nieuws. Het OM laat weten dat de boete is opgelegd in het belang van het slachtoffer: nu is de schuld vastgesteld bij het park en kan het slachtoffer daarmee bij de verzekeraar terecht. Doordat de zaak nu is afgehandeld, komt er voor het slachtoffer geen proces bij de rechter. Waarom het slachtoffer het park pas na zo'n anderhalf jaar aansprakelijk stelde voor het ongeluk, is niet bekend.  Sprookjesbos werd in 1950 opgezet door Bruno Bruck. In december vorig jaar werd het park failliet verklaard, omdat het geen winst meer maakte door lage bezoekersaantallen. Toch gaat het binnenkort weer open: de Rotterdamse ondernemer Raymond Vaessens kocht het hele park op. Hij wil het verduurzamen en kijkt naar een samenwerking met de nabijgelegen rodelbaan in Valkenburg. De attractie waar het twee jaar geleden misging, wordt wel weggehaald. \"Dat ongeluk was vreselijk\", zei een woordvoerder van Sprookjesbos daar vorige maand over. \"Uiteindelijk is het allemaal goed gekomen, maar zolang de attractie daar staat, blijft het onderwerp van gesprek.\" Op de plek die de attractie achterlaat, komen mogelijk parkeerplaatsen voor bezoekers. "}, {"ID": 2518166, "url": "https://nos.nl/artikel/2518166-na-wijziging-donorwet-veel-meer-registraties", "title": "Na wijziging donorwet veel meer registraties", "date_time": "2024-04-25T18:00:07+0200", "text": "Sinds de wijziging van de donorwet vier jaar geleden is het aantal mensen dat 'actief' heeft doorgegeven of ze organen willen doneren met meer dan 50 procent gestegen. Dat staat in een evaluatie van de eerste jaren van de wet, die in opdracht van het ministerie van Volksgezondheid is gedaan. Demissionair minister Dijkstra voor Medische Zorg heeft de resultaten naar de Tweede Kamer gestuurd. Zij was zelf als D66-Kamerlid de initiatiefnemer van de wijzing van de wet. De nieuwe donorwet ging in op 1 juli 2020. Kern van de wetswijziging was dat mensen die niet reageren op de vraag of ze orgaandonor willen worden, toch als donor worden geregistreerd.  De onderzoekers (van het bureau Berenschot, samen met Ipsos I&amp;O) zeggen dat het aantal mensen dat hun wens actief heeft laten registreren, is gestegen van 6,9 miljoen in 2020 naar 10,7 miljoen in 2023. Volgens de evaluatie heeft de wet daarmee geholpen de duidelijkheid te vergroten over iemands wens om donor te zijn. Van de 10,7 miljoen geregistreerden geven 4,8 miljoen mensen toestemming voor donatie en 4,4 miljoen mensen niet. De overige actief geregistreerde mensen laten de beslissing over aan iemand anders, bijvoorbeeld een nabestaande. Overigens is het aantal mensen dat geen toestemming geeft voor donatie harder gestegen dan het aantal dat dat wel doet.  Het aantal donoren en uitgevoerde orgaan- en weefseltransplantaties is sinds de inwerkingtreding van de wet licht gestegen, maar volgens de onderzoekers is het lastig om te zeggen of dat door de wet komt. Ze wijzen daarbij onder meer op de relatief kleine absolute aantallen en op de gevolgen van de coronacrisis. De onderzoekers adviseren de minister daarom een nieuwe evaluatie in te stellen. Dijkstra is dat inderdaad van plan, al ziet ze er meer in om dat over vijf jaar te doen en niet over drie jaar, zoals de onderzoekers voorstellen.  Zo'n 3,3 miljoen mensen hebben geen keuze doorgegeven aan het register. Dat betekent dat zij een 'geen bezwaar'-registratie hebben en dat hun organen in principe voor donatie in aanmerking komen. Maar als de nabestaanden zeker weten en aan de arts kunnen uitleggen dat iemand echt geen donor wilde worden, worden die bezwaren gehonoreerd. Volgens de evaluatie heeft ongeveer de helft van deze groep daadwerkelijk geen bewaar of vindt het niet nodig om te kiezen. De andere helft noemt redenen als dat ze het moeilijk vinden een keuze te maken, dat ze er (nog) niet over hebben nagedacht of dat ze het willen overlaten aan de nabestaanden.  In de evaluatie staat dat de 'geen bezwaar'-registratie tot onduidelijkheid leidt, dat in de praktijk niet iedereen begrijpt wat die registratie betekent en dat zorgprofessionals een gesprek met nabestaanden in dit soort gevallen als lastig ervaren. De onderzoekers denken dat een wetswijziging die onduidelijkheid kan oplossen. Dijkstra voelt daar voorlopig niks voor. Volgens haar is de wet helder over de juridische gevolgen van het uitblijven van een keuze. Ook op dat punt wacht ze een volgende evaluatie af. Ze wil er wel meer aandacht aan geven in voorlichtingscampagnes. De minister is blij dat het aantal mensen dat actief heeft nagedacht of ze wel of geen donor willen zijn, flink is toegenomen: \"En of het nou nee of ja is, het gaat erom dat nabestaanden weten wat degene die mogelijk in aanmerking komt als donor gewild heeft.\" Ze hoopt wel dat nog meer mensen in het register aangeven wat hun voorkeur heeft.  Ook de Nederlandse Vereniging voor Intensive Care (NVIC) is tevreden met de toename van registraties. Ic-artsen voeren de gesprekken met nabestaanden van mogelijke donoren. \"Meer mensen dan ooit hebben hun wens kenbaar gemaakt en naasten weten vaker wat de wens van hun dierbaren ten aanzien van donatie is\", schrijft voorzitter Iwan van der Horst in een reactie. Meer bewustwording rondom de verschillende registraties is belangrijk, stelt de NVIC, maar aanpassing van de wet acht de vereniging onwenselijk \"De wet brengt grote verandering met zich mee voor de bevolking en betrokken artsen. Voor het opbouwen van ervaringen zal tijd nodig zijn.\" "}, {"ID": 2518164, "url": "https://nos.nl/artikel/2518164-megazaak-tegen-nederlandse-plofkrakers-van-start-in-duitse-sporthal", "title": "Megazaak tegen Nederlandse plofkrakers van start in Duitse sporthal", "date_time": "2024-04-25T17:55:52+0200", "text": "Tussen de basketbalbaskets en voor ingeklapte klimrekken staat een podium, daarop een brede tafel met daarachter een aantal rechters. Boven hun hoofd een scorebord om bij te houden wie er voor staat: het thuisteam of de gasten. Om de score bij te houden is het te vroeg in de rechtszaak tussen het Duitse Openbaar Ministerie en zestien voornamelijk Nederlandse verdachten. Ze zouden tientallen plofkraken in Duitsland op hun naam hebben staan. Vandaag is de eerste van de naar verwachting ruim zeventig zittingsdagen die gepland staan. Vanwege de grote omvang vindt de zaak in het Beierse Bamberg niet plaats in een normale rechtszaal, maar in de gymzaal van het opleidingscentrum van de lokale politie. De verdachten hebben bij elkaar ruim 30 advocaten bij zich. Ook voor de tolken moest er plek zijn. Het Openbaar Ministerie (OM) verdenkt de groep ervan als bende 27 plofkraken door heel Duitsland te hebben gepleegd. Ze zouden daarbij zo'n drie miljoen euro aan contant geld hebben buitgemaakt. Door de explosies is bovendien 5,5 miljoen euro aan schade veroorzaakt.  Plofkraakbendes hebben hun aandacht de afgelopen jaren naar Duitsland verlegd. Nederlanders betalen steeds minder contant en daarom zijn er steeds minder automaten. Bovendien zijn die inmiddels goed beveiligd, bijvoorbeeld met lijm die bankbiljetten onbruikbaar maakt. Duitsers betalen nog volop met cash, waardoor er relatief veel meer automaten zijn. Die automaten zitten bovendien voller en zijn vaak nog minder goed of niet beveiligd. Daar maken de bendes gebruik van, hoewel het aantal plofkraken in Duitsland afgelopen jaar wel iets minder is geworden. Het aantal plofkraken in Duitsland waarbij vermoedelijk Nederlanders betrokken waren, nam voor het eerst in jaren af. Het waren er in 2023 367, tegen 442 een jaar eerder.  In dit geval zou de groep vanuit een garage in Roermond te werk zijn gegaan. \"We verdenken ze ervan dat ze zeer georganiseerd te werk zijn gegaan\", zegt OM-woordvoerder Alexander Baum. \"Vooraf zijn banken verkend. Er waren explosievenmakers, mensen die de explosieven plaatsten, vluchtautobestuurders en mannen die de logistiek deden.\" Met gestolen nummerborden op snelle auto's zouden ze na de plofkraak terug naar Nederland zijn gescheurd. Onder andere met behulp van \"geheime middelen\" is het OM naar eigen zeggen op het spoor gekomen dat naar Nederland leidde.  De meeste advocaten willen geen interviews geven voor camera, maar Martin Nitschmann wel. Dat ze plofkraken in Duitsland als een zeer Nederlands fenomeen zien, kan hij bevestigen. \"Ook uit eigen ervaring.\" Hij heeft meer verdachten van plofkraken bijgestaan. \"Meestal komen de cli\u00ebnten uit Utrecht en omgeving. Waarom dat is weet ik niet, maar het is zo.\" Zijn eigen cli\u00ebnt wil nog niet zeggen of hij schuldig pleit of niet. Op de vraag van de rechter wat de verdachten doen in hun dagelijks leven komen verschillende antwoorden. Velen zijn automonteur, mantelzorger of verpleger. Een verdachte heeft een eigen schoonmaakbedrijf en een ander geeft aan ex-voetballer te zijn.  Om te voorkomen dat de verdachten met elkaar praten, zijn ze allemaal in andere gevangenissen door heel Beieren ondergebracht. Dat zorgt volgens Nitschmann voor veel gedoe. \"Mijn cli\u00ebnt zat ongeveer 200 kilometer hiervandaan. Die reis is voor mij een probleem en voor hem een probleem.\" Om te voorkomen dat hij van daaruit meer dan 70 keer opgehaald en gebracht moest worden, is hij inmiddels overgeplaatst naar een gevangenis dichter bij de rechtszaal. Tijdens de eerste zittingsdag kon er inhoudelijk niet veel worden besproken. Advocaten maakten bezwaar tegen de grote hoeveelheid documenten. Die hebben ze nog niet allemaal kunnen doornemen en bespreken, met een tolk en met de verdachten. Daarom is de volgende zittingsdag verplaatst naar 8 mei. Een uitspraak dit jaar nog is onwaarschijnlijk. "}, {"ID": 2518162, "url": "https://nos.nl/artikel/2518162-haitiaanse-premier-henry-weg-overgangsraad-aan-zet-om-chaos-te-beeindigen", "title": "Ha\u00eftiaanse premier Henry weg, overgangsraad aan zet om chaos te be\u00ebindigen", "date_time": "2024-04-25T17:45:11+0200", "text": "Premier Ariel Henry van Ha\u00efti is officieel afgetreden. Hij bevestigt zijn vertrek in een korte brief, gedateerd op gisteren en geschreven in Los Angeles. De brief is vandaag door zijn regering op sociale media gedeeld.  Henry verbleef sinds eind februari noodgedwongen in Puerto Rico. Twee weken geleden kondigde hij al aan zijn functie te zullen neerleggen als er een overgangsraad en een interim-premier waren aangesteld. Het idee voor zo'n tijdelijke regering kwam van de gemeenschap van Caribische landen, Caricom. Die overgangsraad, bestaande uit negen leden, wordt vandaag be\u00ebdigd. Henry's voormalige minister van Financi\u00ebn, Patrick Boisvert, start per direct als tijdelijke premier van Ha\u00efti. De overgangsraad heeft een mandaat tot 7 februari 2026. Op die datum moet een nieuwe premier worden benoemd. Voor die tijd moeten verkiezingen worden uitgeschreven en een nieuwe kiescommissie worden aangesteld. De raad mag ook helpen bepalen hoe de plannen van een nieuwe regering eruit moeten zien.  In zijn brief noemt Henry het aftreden van zijn regering een \"patriottische daad\". Volgens hem heeft zijn regering \"de natie gediend in moeilijke tijden\". Ha\u00efti gaat al langer gebukt onder bendegeweld en armoede. Eerder dit jaar kwam het tot een geweldsexplosie: gewapende bendes namen de internationale luchthaven over, bestormden de grootste gevangenis van het land en stichtten in de hoofdstad Port-au-Prince brand in onder meer politiebureaus en ziekenhuizen. Henry was op dat moment in Kenia om een deal te sluiten over een VN-missie voor Ha\u00efti, die het bendegeweld onder controle moest krijgen. De premier kon vervolgens niet meer terugkeren naar zijn land. Bendeleiders eisten zijn onmiddellijke vertrek. De situatie in Ha\u00efti is nog steeds chaotisch. Meer dan 100.000 inwoners zijn sinds de geweldsuitbarsting de hoofdstad ontvlucht. Vele duizenden anderen verblijven in provisorische schuilplaatsen in de stad. Er is een tekort aan water, voedsel en medicijnen. Bendes hebben de aanvoerlijnen van hulpgoederen in handen. \"Port-au-Prince is op dit moment haast volledig afgesloten en is door blokkades ook via zee en lucht niet te bereiken\", zei de directeur van Unicef deze week. Correspondent Boris van der Spek:  \"De Ha\u00eftianen erkennen de behoefte aan rust en stabiliteit in het land. Maar de verwachtingen over deze overgangsraad zijn niet hoog, omdat het idee van andere landen komt en niet uit Ha\u00efti zelf. Ook voor de mensen die zitting gaan nemen in de raad is niet veel steun. Onder de leden van de raad zijn politici die de laatste jaren zelf in de regering hebben gezeten, en weer anderen hebben een corrupt of gewelddadig verleden. Nu komen ze in een zeer machtig orgaan dat bijna twee jaar de tijd krijgt om de stabiliteit op Ha\u00efti te laten terugkeren. De bendes hebben zich daar nog niet bij neergelegd. Zij willen ook een plek aan tafel.\" "}, {"ID": 2518155, "url": "https://nos.nl/artikel/2518155-voorzichtig-groen-licht-tweede-kamer-voor-mestplannen-adema", "title": "Voorzichtig groen licht Tweede Kamer voor mestplannen Adema", "date_time": "2024-04-25T17:06:25+0200", "text": "Een meerderheid in de Tweede Kamer geeft Landbouwminister Adema voorzichtig groen licht om zijn maatregelen tegen het mestprobleem uit te werken. Hij wil met miljarden boeren uitkopen en hun veestapel verminderen. Ook de formerende partijen NSC en VVD zeggen dat de minister door moet, omdat het mestprobleem te groot is om niets te doen. Wel houden zij een slag om de arm hoeveel geld dat mag kosten en willen zij het definitieve plan van Adema nog kritisch bekijken. \"Decennialang zijn we onze afspraken niet nagekomen en daar hebben we op een gegeven moment de prijs voor te betalen\", zegt VVD-Kamerlid Van Campen. BBB, de derde formerende partij, maakte vandaag een eigen plan tegen het mestprobleem bekend. Dat werd door sommige partijen weggehoond omdat het niet realistisch zou zijn.  Zo wil BBB het teveel aan mest opslaan op plekken verspreid over het hele land. Bijvoorbeeld in mestzakken op boerenerven, in lege mestkelders van gestopte boeren of in lege opslagtanks in havengebieden. \"Lege opslagtanks in havengebieden? Waar staan die opslagtanks dan? vraagt GL-PvdA-Kamerlid Bromet zich af. Dat weet BBB nog niet, dat moet nog worden uitgezocht. \"Het zijn inderdaad allemaal pleistertjes\", geeft BBB-Kamerlid Pierik toe. \"Hoe kan BBB dit voorstellen als partij die 'Boer' in zijn naam heeft staan? Dit lijkt op keihard afrijden op een muur\", zegt D66-Kamerlid Podt. Ook de ChristenUnie constateert dat er wel steun is voor de plannen van Adema maar niet voor die van BBB. \"Hoe wil BBB dit waar gaan maken\", zegt Kamerlid Grinwis. Eerder in het debat schetste NSC-Kamerlid Holman om hoeveel mest het gaat. \"400.000 vrachtwagen vol. Dat is 15 miljard liter mest. Als je dat wilt opslaan, heb je 15.000 silo's van 1000 kuub nodig. En volgend jaar is het nog meer.\"  Te veel mest vervuilt het grond- en oppervlaktewater. Nederland voldoet daardoor niet aan de EU-afspraak over waterkwaliteit. Nederlandse boeren mogen daardoor vanaf dit jaar minder mest uitrijden. Ze blijven nu met volle mestkelders zitten en betalen hoge afvoerkosten. Er dreigen sancties en boetes van de EU als Nederland niet met maatregelen komt. Adema wil minder mest door de veestapel te verkleinen. Bijvoorbeeld door boeren vrijwillig te laten stoppen met een financi\u00eble vergoeding. Daarnaast denkt hij erover om strengere regels voor het aantal koeien per hectare in te voeren. Ook daar moeten boeren dan inkomenscompensatie voor krijgen. Verder zou het aantal rechten om via mest fosfaat uit te mogen stoten omlaag gaan, ook voor de varkens- en pluimveesectoren.  De BBB vroeg Adema opnieuw om naar Brussel te gaan om te praten maar dat wees Adema resoluut van de hand. \"Dat heeft geen zin en ik ga dat ook niet doen.\" Verschillende fracties denken dat het pas weer zin heeft om in Brussel om begrip en meer tijd voor de boeren te vragen als er een stevig pakket maatregelen ligt, en Nederland het probleem na jaren serieus aanpakt. Adema beaamde dat, en denkt dat zo'n moment er pas volgend jaar zal zijn. En ook dan zijn er \"geen garanties\". Hij wil nu zo snel mogelijk met de plannen aan de slag, maar realiseert zich ook dat hij als demissionair minister misschien nog maar kort de tijd heeft. Hij neemt nu drie weken om met agrarische partijen te praten maar hij gaat niet \"nog eens een rondje landbouwakkoord overdoen\" want er is geen \"tijd meer te verliezen\". Hij deed daarom een hartstochtelijke oproep aan de hele Kamer, dus inclusief de formerende partijen, om allemaal \"de schouders eronder te zetten\". Volgens Adema dragen Kabinet en Kamer gezamenlijke verantwoordelijkheid, en moeten we allemaal \"achter de boeren gaan staan om deze catastrofe te voorkomen\".  \"Adema krijgt nu een meerderheid voor zijn plannen, maar de vier partijen die over een nieuw kabinet praten zijn er totaal verdeeld over. VVD en NSC staan achter de maatregelen - pijnloze oplossingen zien zij niet meer. En de PVV en vooral de BBB verzetten zich flink - zij willen opnieuw tijd kopen en kijken of er nog een nieuwe uitzondering te regelen is. Voor BBB is dit zelfs het belangrijkste punt, die willen dat een nieuw kabinet naar Brussel gaat en er daar hard in vliegt. In de formatie lijken ze dit probleem een beetje te negeren. En misschien moet een BBB-minister het straks maar uitzoeken. In dit mestdebat werd duidelijk dat BBB en PVV echt anders naar de feiten kijken dan VVD en NSC. En in een politieke samenwerking wordt dat natuurlijk vroeg of laat een probleem.\" "}, {"ID": 2518153, "url": "https://nos.nl/artikel/2518153-onderzoek-naar-val-uit-woning-16-jarig-meisje-nog-bezig-jongens-vrijgelaten", "title": "Onderzoek naar val uit woning 16-jarig meisje nog bezig, jongens vrijgelaten", "date_time": "2024-04-25T16:53:35+0200", "text": "De politie is nog volop bezig met het onderzoek naar de toedracht van de val van een 16-jarig meisje uit een woning in Amsterdam, gisternacht. De twee jongens die toen zijn aangehouden zijn vrijgelaten, meldt een woordvoerder van de politie. Gisternacht overleed het meisje aan haar verwondingen nadat ze van grote hoogte uit een pand aan de Geldersekade was gevallen. De politie ontving een melding over een groep jongeren die na het forceren van een toegangsdeur het pand binnenging. Bij aankomst vonden de agenten het meisje zwaargewond op straat. Ze werd gereanimeerd en naar het ziekenhuis gebracht, waar ze overleed.  Op het moment dat de politie ter plaatse kwam, renden twee Amsterdamse jongens het pand uit. Zij werden aangehouden als verdachten. Het tweetal kwam gisteravond weer vrij, meldt de woordvoerder. \"Op dat moment was er geen juridische grond of noodzaak om ze langer vast te houden.\" Ze benadrukt dat het onderzoek nog altijd bezig is en dat de betrokkenheid van de jongens nog steeds wordt onderzocht. Gisteren deed de politie een oproep aan getuigen om zich te melden. Verschillende mensen hebben dat gedaan, laat de woordvoerder weten. De recherche voert nu gesprekken met hen. De politie deed een specifieke oproep aan twee personen die mogelijk belangrijke getuigen zijn. Beelden van de man en vrouw kwamen naar voren in het onderzoek. De politie heeft onherkenbare beelden van hen verspreid in de hoop hun identiteit te achterhalen. Ze hebben zich nog niet gemeld.  Het meisje dat overleed zat in 5 vwo op het St. Nicolaaslyceum Amsterdam Zuid. De school hoorde het nieuws gisteren in de ochtend en staakte alle lesactiviteiten. In de middag werd een bijeenkomst voor leerlingen en medewerkers georganiseerd. Daarbij was professionele hulp aanwezig om de aanwezigen te steunen. De school had expliciet alle leerlingen uitgenodigd, ook degenen die zich vorige week misdroegen bij een uit de hand gelopen eindexamenstunt. Volgens rector Hubert Roza waren er zo'n 150 mensen aanwezig. \"Ze was een heel geliefde leerling\", vertelde hij tegen AT5. "}, {"ID": 2518149, "url": "https://nos.nl/artikel/2518149-storing-luchtverkeersleiding-wordt-extern-onderzocht", "title": "Storing luchtverkeersleiding wordt extern onderzocht", "date_time": "2024-04-25T16:20:46+0200", "text": "Luchtverkeersleiding Nederland (LVNL) laat extern onderzoek doen naar de landelijke storing van 15 april. Door die storing in het luchtverkeersleidingsysteem (AAA) moest een aantal vluchten uit veiligheidsoverwegingen worden omgeleid naar Belgi\u00eb. Volgens LVNL was het wel direct duidelijk dat het niet door 'externe factoren' komt. Van een hack is volgens hen geen sprake. De storing had een relatief kleine impact omdat die laat op de avond begon. Toch kon een aantal vliegtuigen dat klaarstond voor vertrek vanaf 23:00 uur niet niet meer opstijgen en moest een aantal landingen worden omgeleid naar Belgi\u00eb. Met behulp van een back-upsysteem konden een paar vliegtuigen nog landen. Rond 01:30 uur was de storing voorbij.  Het AAA-systeem combineert alle informatie over het vliegverkeer en laat dit op de radarschermen zien van de luchtverkeersleiding. Tijdens het voorbereiden van een update daarvan ging het systeem door onbekende oorzaak in storing. Daardoor moest het AAA-systeem opnieuw worden opgestart en dat duurde vervolgens tot 01:30 uur. Tijdens die herstart kon een aantal vluchten wel worden afgehandeld. Verder onderzoek door een externe partij moet de oorzaak achterhalen en de kans op herhaling verkleinen. \"Een veilige en effici\u00ebnte operatie is onze kerntaak. Passagiers en vliegtuigmaatschappijen hebben er recht op dat wij zorgvuldig onderzoek doen\", zegt directeur Michiel van Dorst van LVNL. "}, {"ID": 2518147, "url": "https://nos.nl/artikel/2518147-weinstein-kreeg-geen-eerlijk-proces-vonnis-voor-verkrachting-geschrapt", "title": "Weinstein kreeg geen eerlijk proces, vonnis voor verkrachting geschrapt", "date_time": "2024-04-25T16:09:08+0200", "text": "Het hoogste gerechtshof van de staat New York heeft het vonnis geschrapt in de geruchtmakende verkrachtingszaak tegen Harvey Weinstein. Vier van de zeven rechters waren ervan overtuigd dat de oud-producent geen eerlijk proces heeft gekregen, omdat er ook vrouwen getuigden die niet direct met de zaak te maken hadden. De aanklagers hadden meerdere getuigen opgevoerd om duidelijk een patroon van grensoverschrijdend gedrag van Weinstein te illustreren. Zijn verdediging klaagde destijds al van karaktermoord, omdat hem specifiek daarover verder niets ten laste werd gelegd. Het hof vindt nu dat de rechter dat inderdaad niet had mogen toelaten. De 72-jarige Weinstein werd in 2020 veroordeeld tot 23 jaar cel wegens verkrachting en aanranding van twee actrices. De zaak was een belangrijke hoeksteen voor de #MeToo-beweging: nadat de beschuldigingen tegen Weinstein naar buiten waren gekomen, maakten meer vrouwen in Hollywood bekend slachtoffer te zijn van seksueel grensoverschrijdend gedrag. Wereldwijd kwam er veel aandacht voor de misstanden, maar veel van die zaken waren al verjaard, waaronder ook de meeste van de tientallen beschuldigingen die tegen Weinstein werden geuit. In New York konden slechts twee zaken voor de rechter worden gebracht.  Het is nog niet duidelijk of het Openbaar Ministerie in New York de zaak wil overdoen. Dat zou ook kunnen betekenen dat slachtoffers opnieuw hun nare ervaringen moeten ophalen. Dat kan heel belastend zijn. Hoewel met dit hoger beroep Weinsteins langste straf wordt geschrapt, komt hij niet op vrije voeten: in Los Angeles werd hij twee jaar geleden ook nog tot 16 jaar cel veroordeeld wegens verkrachting. Weinstein was een van de invloedrijkste personen in Hollywood, als producent van kaskrakers als Pulp Fiction, The English Patient en Scream. Zijn val werd in 2017 ingeluid door een artikel in The New York Times, waarin actrices als Ashley Judd vertelden over seksuele intimidatie door Weinstein. Actrice Alyssa Milano riep daarna lotgenoten op onder #MeToo ook hun verhaal te doen. Een advocaat van slachtoffers van Weinstein noemt het terugdraaien van het vonnis tragisch en een stap achteruit. \"In rechtszaken wordt wel vaker bewijs over andere zaken toegelaten als het gaat om intentie, werkwijze of opzet van de beklaagde.\"  Weinsteins advocaten stellen juist dat het recht hiermee zegeviert. Weinstein zelf heeft altijd zijn onschuld betoogd: seks was volgens hem altijd met wederzijdse instemming. "}, {"ID": 2518142, "url": "https://nos.nl/artikel/2518142-honderd-aangespoelde-grienden-gered-in-australie-na-grote-actie", "title": "Honderd aangespoelde grienden gered in Australi\u00eb na grote actie", "date_time": "2024-04-25T15:57:05+0200", "text": "Het zag er slecht uit voor de ongeveer 160 grienden die vanochtend aanspoelden aan de kust in het zuidwesten van Australi\u00eb. Dertig dieren overleden 'dan ook voordat de lokale autoriteiten aan de reddingspoging konden beginnen. Maar tegelijkertijd zijn honderd van de dolfijnachtigen, tegen alle verwachtingen in, gered en weer terug de zee in. Het was een grootschalige reddingsactie. Honderden mensen zetten zich in om de dieren te redden. \"Mensen probeerden de dieren te troosten en deden hun best om te zorgen dat ze konden ademen\", zegt onderzoeker Ian Wiese tegen ABC News. Ook hij deed mee aan de reddingsactie. Hij noemde het een verbazingwekkend verhaal. De reddingswerkers hielden de dieren in leven \"en toen, plotseling, vertrokken ze terug het water in.\" Het is nog onduidelijk hoe dat kon. Wel voegt hij toe dat het goed kan dat de grienden opnieuw op een strand zullen aanspoelen. Dat gebeurt vaker. \"Maar we hebben goede hoop dat ze dat niet zullen doen\", zegt hij.  Het gebeurt vaker dat dolfijnen of walvissen aanspoelen aan de westkust van Australi\u00eb. In juli vorig jaar stierven bijna honderd grienden na een tweedaagse reddingspoging. In dezelfde regio gingen in 1996 meer dan 300 grienden dood, of werden ge\u00ebuthanaseerd na een massale stranding. Meestal loopt het niet goed af met de dieren en wordt euthanasie als de enige humane oplossing gezien. \"Het is heel goed afgelopen vandaag, want normaal gesproken worden er van honderd walvissen maar vijf of zes gered\", zegt Wiese. Eerder zei de lokale natuurbeschermer Pia Courtis zo al veel dieren te hebben zien sterven. De dertig dode grienden werden uit het water gesleept, zodat hun karkassen geen haaien aan zouden trekken.  Het is onduidelijk waardoor grienden stranden. Volgens wetenschappers zou het veroorzaakt kunnen worden doordat hun richtingsgevoel in de war raakt, omdat ze een zieke leider volgen of roofdieren proberen te vermijden. Ook door mensen veroorzaakte ruis kan grienden verwarren, zoals door visserij en lawaai. Grienden staan bekend om hun hechte sociale banden. Dus als een van hen in de problemen komt en strandt, volgt de rest vaak, meldt de Universiteit van West-Australi\u00eb. Het was een apart gezicht op het strand van Australi\u00eb:  "}, {"ID": 2518133, "url": "https://nos.nl/artikel/2518133-litouwen-ontkent-opmerkelijke-claim-uit-belarus-geen-drone-aanval-uitgevoerd", "title": "Litouwen ontkent opmerkelijke claim uit Belarus: geen drone-aanval uitgevoerd", "date_time": "2024-04-25T14:24:40+0200", "text": "Belarus claimt een aanval met drones uit buurland Litouwen te hebben afgeslagen. Dat meldt het Russische staatspersbureau TASS op basis van de KGB, de veiligheidsdienst van Belarus. NAVO-lid Litouwen ontkent dat er een aanval heeft plaatsgevonden. Veel details geeft Belarus niet, volgens het hoofd van de KGB om de veiligheid van zijn land niet in gevaar te brengen. Hij zegt alleen dat er gevechtsdrones vanaf Litouws grondgebied op Minsk en omgeving zijn afgestuurd. Wie daarvoor verantwoordelijk zou zijn, wordt in het TASS-bericht niet gemeld. Bewijs voor de aanval wordt daar evenmin genoemd. Een woordvoeder van het Litouwse leger bezweert dat zijn land geen aanval heeft uitgevoerd of dat van plan is. Een aanval vanaf NAVO-grondgebied zou een flinke escalatie van het conflict zijn, aangezien Belarus nauwe banden heeft met Rusland. \"Het is totale onzin, ik heb er geen andere woorden voor\", reageert een legerwoordvoerder.  Juist vandaag maakte de Belarussische leider Loekasjenko bekend dat Rusland \"enkele tientallen\" tactische kernwapens naar zijn land heeft verplaatst. Het is de eerste keer sinds de Sovjettijd dat Russische kernwapens naar het buitenland zijn overgebracht. Belarus en Rusland sloten vorig jaar een akkoord dat dat mogelijk maakt. Loekasjenko waarschuwde dat zijn land en Rusland allerlei wapens kunnen inzetten als Belarus wordt aangevallen. Volgens het Russische staatspersbureau Ria noemde Loekasjenko de komst van de wapens een reactie op de agressieve houding van andere landen richting Belarus. Volgens hem zijn er 120.000 Oekra\u00efense troepen aan de grens met zijn land gestationeerd en voeren westerse landen wekelijks zo'n vijftig spionagevluchten uit langs de grens. Ook werden aan Oekra\u00efense zijde recent nieuwe wapens ingezet, ATACMS-langeafstandsraketten die de VS de afgelopen weken in het geheim aan het land leverde. Doelen op de door Rusland illegaal geannexeerde Krim werden onder vuur genomen. Het Kremlin noemde levering van dergelijke wapens die ook doelen diep in Rusland kunnen bereiken een escalatie.  \"De berichten uit Belarus sluiten naadloos aan op de retoriek die voortdurend in Minsk is te horen over het samentrekken van NAVO-troepen langs de Belarussische grens in Polen en Litouwen. De oppositie zou ook geregeld proberen wapens en springstof het land binnen te smokkelen. Intussen gaat in Belarus de repressie tegen andersdenkenden onverminderd door en worden vrijwel dagelijks mensen gearresteerd. Ondanks alle dreigende taal oogde Loekasjenko vandaag monter en sprak hij luchtig over al dan niet deelnemen aan de presidentsverkiezingen van volgend jaar. Hij is sinds deze week niet alleen president, maar ook voorzitter van de 'Al-Belarussische Volksvergadering', zeg maar een soort superpresident. Daarbij passen ook wat dreigende woorden richting het buitenland en ook de mededeling over de plaatsing van Russische kernwapens. Het besluit over de inzet daarvan ligt bij hem en zijn Russische ambtgenoot Vladimir Poetin, aldus Loekasjenko. Of die kernwapens daadwerkelijk in Belarus zijn aangekomen is evenmin te verifi\u00ebren.\" In zijn toespraak voor topfunctionarissen betichtte Loekasjenko de oppositie ervan een district in het westen van het land te willen overnemen, om daarna om NAVO-steun te vragen. Voor zover bekend leverde hij geen bewijs voor die beschuldigingen. De oppositie wordt al jaren hard aangepakt in het land en veel leiders zitten vast of zijn gevlucht. Loekasjenko zei ondertussen ook dat het tijd wordt voor vredesonderhandelingen tussen Rusland en Oekra\u00efne, omdat er een patstelling zou zijn ontstaan aan het front. De twee landen zouden moeten doorpraten op basis van de gesprekken die ze vlak na het begin van de oorlog in Turkije voerden. Noot van de redactie: In een eerste versie van dit artikel werd gesuggereerd dat tactische kernwapens niet zwaar genoeg zijn om hele steden te kunnen wegvagen. Dat is onjuist, de zin is verwijderd. "}, {"ID": 2518128, "url": "https://nos.nl/artikel/2518128-gezondheidsraad-blootstelling-chemische-stoffen-beter-in-de-gaten-houden", "title": "Gezondheidsraad: blootstelling chemische stoffen beter in de gaten houden", "date_time": "2024-04-25T13:57:02+0200", "text": "De overheid heeft onvoldoende zicht op de hoeveelheid chemische stoffen waaraan mensen worden blootgesteld, concludeert de Gezondheidsraad. De raad adviseert om met een blijvend meetprogramma te komen. De blootstelling aan chemische stoffen wordt nu niet gemeten, maar gebeurt op basis van een schatting. Daardoor ontbreken volgens de raad gegevens die nodig zijn om beleid te kunnen controleren en verbeteren. Om te weten aan hoeveel chemische stoffen mensen blootgesteld worden, controleert de overheid bijvoorbeeld lucht, water en producten. Hoeveel stoffen mensen ook echt binnenkrijgen, is alleen vast te stellen door biomonitoring, waarbij onder meer bloed en urine worden onderzocht. Dat gebeurt volgens de Gezondheidsraad in Nederland alleen in incidentele gevallen, bijvoorbeeld in reactie op maatschappelijke onrust. De adviesraad wil daarom dat de overheid investeert in een langdurig meetprogramma, zodat burgers beter beschermd kunnen worden tegen de blootstelling aan schadelijke stoffen. Dan kunnen risico's ook beter worden ingeschat per regio of sociale verschillen en worden trends zichtbaar.  In Vlaanderen en Duitsland bestaan de zogenoemde biomonitoringsprogramma's al jaren. De Gezondheidsraad zegt dat die gegevens kunnen helpen bij het opzetten van een Nederlands programma. Mensen kunnen zowel via het milieu als via producten chemische stoffen binnenkrijgen. Het gaat dan om stoffen als PFAS en landbouwgif. In Nederland bestond in de vorige eeuw wel een meetprogramma. \"Dat werd be\u00ebindigd in 1997. Het aantal chemische stoffen in het lichaam leek toen te dalen\", zegt Silvia Viergever van de Gezondheidsraad. \"We zien nu nieuwe, andere stoffen, die we toen nog niet kenden.\" De Gezondheidsraad vindt dat er aanleiding is om opnieuw zo'n programma te starten, maar zegt dat het advies losstaat van de recente ophef over PFAS. In verschillende regio's van het land zijn zorgen over de aangetroffen hoeveelheden PFAS, bijvoorbeeld in de Westerschelde en in de omgeving van chemiefabriek Chemours in Dordrecht. Woensdag stapten elf organisaties waaronder vakbonden naar de rechter. Ze stellen de staat aansprakelijk voor de verontreiniging en gezondheidsschade die worden aangericht door PFAS. Ze vinden dat de overheid haar zorgplicht onvoldoende vervult. "}, {"ID": 2518123, "url": "https://nos.nl/artikel/2518123-nederlandse-mariniers-gewond-bij-parachutesprong-in-belgie", "title": "Nederlandse mariniers gewond bij parachutesprong in Belgi\u00eb", "date_time": "2024-04-25T13:09:52+0200", "text": "In Belgi\u00eb zijn twee Nederlandse militairen gewond geraakt bij een parachutesprong. Het gaat om mariniers van de Braam Houckgeestkazerne in Doorn, zegt een woordvoerder van het ministerie van Defensie. De militairen sprongen bij een oefening uit een C-130 transportvliegtuig in Diest, niet ver van Hasselt. Een van hen raakte gewond toen zijn parachute verstrengeld raakte met die van een collega. De militair van begin 20 liep lichte verwondingen op, de andere bleef ongedeerd. Een derde marinier die ook uit het vliegtuig was gesprongen, raakte gewond tijdens de landing. Volgens Defensie zijn alle betrokkenen goed aanspreekbaar en zijn hun families op de hoogte gebracht.  Vorige maand overleed een Nederlandse officier van de landmacht bij een ongeluk in Duitsland. Een paar dagen later raakte een militair van dezelfde brigade gewond. Beiden waren aangereden door een militair voertuig. "}, {"ID": 2518121, "url": "https://nos.nl/artikel/2518121-supermarkt-dirk-zet-bodycams-in-tegen-agressie-waakhond-kritisch", "title": "Supermarkt Dirk zet bodycams in tegen agressie, waakhond kritisch", "date_time": "2024-04-25T12:37:12+0200", "text": "Een deel van het personeel van Dirk van den Broek gaat bodycams dragen. Hiermee hoopt de supermarktketen onveilige situaties in de winkels tegen te gaan. De ontwikkeling leidt bij de Autoriteit Persoonsgegevens (AP) tot gefronste wenkbrauwen. Winkelmedewerkers krijgen geregeld te maken met agressie en geweld. \"De bodycams zijn voor ons een aanvulling op de werkvloer om dreigende situaties snel te de-escaleren,\" zegt directeur Marcel Huizing. \"Want elk incident is er \u00e9\u00e9n te veel voor onze collega's en klanten.\" De cameraatjes zullen niet continu aanstaan. Het supermarktpersoneel kan de bodycams zelf aan- en uitzetten bij \"gespannen of dreigende situaties\". Op de bodycam zit een schermpje waarop te zien is wat gefilmd wordt. Zo wordt iemand geconfronteerd met zijn of haar eigen gedrag, en dat zou de-escalerend werken, zegt de supermarkt De keten start in veertig winkels met de bodycams, na een naar eigen zeggen succesvolle proef in 2023. Het is de eerste winkelketen die bodycams introduceert. Alleen teamleiders en afdelings- en supermarktmanagers krijgen er \u00e9\u00e9n.  Agressie in supermarkten neemt steeds meer toe, laat brancheorganisatie CBL weten. \"Het komt echt vaak voor\", zegt een woordvoerder. \"Niet alleen verbaal, maar het komt ook voor dat er dingen naar medewerkers worden gegooid of dat iemand wordt aangevlogen. De maatschappij verhardt, er is veel meer agressie voelbaar.\" De hele branche heeft er last van, maar het is aan de supermarktketens zelf om er iets aan te doen. \"Het is ook een onduidelijke grens waar de taak van het supermarktpersoneel stopt en vanaf wanneer de politie moet worden ingeschakeld.\"  Toezichthouder AP vindt het zorgelijk dat er \"blijkbaar zo veel en zulke ernstige incidenten zijn bij Dirk van den Broek dat het bedrijf het nodig vindt om bodycams te gebruiken\", maar de privacywaakhond benadrukt dat het gebruik hiervan aan strenge voorwaarden gebonden is. \"We zien bodycams normaal gesproken alleen bij politie en boa's. Cameratoezicht is zeer invasief. Daar moeten bedrijven dan ook zeer terughoudend mee zijn.\" De AP gaat de supermarktketen snel om een toelichting vragen. \"Zij moeten kunnen aantonen dat het noodzakelijk is.\" Vaak is het geweld gerelateerd aan diefstal. Sommige supermarkten zetten hiervoor sinds kort \"slimme\" camera's in, die bijvoorbeeld kunnen oppikken wanneer iemand iets in een zak stopt. Ook voor deze software gelden strenge regels. "}, {"ID": 2518117, "url": "https://nos.nl/artikel/2518117-honingbij-wint-het-van-de-hommel-in-nationale-bijentelling", "title": "Honingbij wint het van de hommel in Nationale Bijentelling", "date_time": "2024-04-25T12:04:38+0200", "text": "Bij de Nationale Bijentelling van dit jaar zijn vooral bijen gespot die goed tegen onstuimig weer kunnen. Uit de resultaten van de jaarlijkse bijentelling blijkt dat de honingbij net als vorig jaar het vaakst werd gezien: 6734 keer. Ook de aardhommel, het vosje en de gehoornde metselbij werden vaak waargenomen. Samen met onder meer de rosse metselbij en de bijvlieg (een soort zweefvlieg, die ook werd meegeteld) staan ze in de top-10. Er deden meer dan 2300 mensen mee aan de telling. In totaal telden zij 40.803 bijen, hommels en zweefvliegen.  Volgens bijenexpert Koos Biesmeijer van Naturalis is de uitkomst van de honingbij geen verrassing met het wisselvallige weer van de afgelopen weken. \"Als bijen vliegen, koelen ze heel snel af. Om te vliegen moet de vliegspier 34 graden zijn.\" Omdat honingbijen met tienduizenden tegelijk in een bijenvolk zitten, warmt die spier ook weer sneller op. De hommel heeft daarentegen veel meer moeite met dit regenachtig weer. Die koelen sneller af, omdat ze in veel kleinere kolonies van ongeveer honderd soortgenoten leven. Om die reden liggen er ook vaak hommels op de grond: het is te koud om te vliegen en opwarmen duurt langer. Wie de beestjes een handje wil helpen, kan volgens Biesmeijer het beste suikerwater geven of de hommel in de handen opwarmen. \"Hommels steken namelijk ook niet zomaar.\" Deze resultaten betekenen niet gelijk dat het ook goed gaat met de bijenpopulatie in ons land. Volgens de bijenexpert is meer dan de helft van de bijensoorten in ons land bedreigd. Koos Biesmeijer liet vorig jaar zien wat de bij allemaal nodig heeft:  "}, {"ID": 2518116, "url": "https://nos.nl/artikel/2518116-twee-paarden-die-door-londen-renden-ernstig-gewond", "title": "Twee paarden die door Londen renden ernstig gewond", "date_time": "2024-04-25T11:49:55+0200", "text": "Twee paarden die gisteren op hol sloegen in Londen zijn daarbij ernstig gewond geraakt. De Britse minister van Defensie Cartlidge zegt dat de toestand van de zwarte Quaker en de witte Vida zorgelijk is. Op beelden van hun dolle tocht was al te zien dat Vida hevig bloedde. Het ging gisteren mis tijdens de ochtendspits bij een oefening van de Household Cavalry, de ceremoni\u00eble garde van Buckingham Palace. Bij een exercitie in de wijk Belgravia schrokken de dieren van vallend puin op een bouwterrein. Van de zeven paarden die schrokken, steigerden er vijf en sloegen er vier op hol. Van de vier ruiters die bij het incident van hun paard werden geworpen, moesten er drie worden opgenomen in het ziekenhuis. Twee hebben daar de nacht doorgebracht, al vallen hun verwondingen volgens de defensieminister mee. Bij de tocht van Buckingham Palace tot ver in Oost-Londen raakte ook een fietser gewond. Verbaasde Londenaren filmden de op hol geslagen paarden:  Op de 8 kilometer die de dieren door Londen renden, beschadigden ze verschillende voertuigen. Een taxibusje liep een flinke deuk op, bij een dubbeldekkerbus sneuvelde een ruit. Afgelopen nacht zijn de dieren geopereerd aan de verwondingen die ze daarbij opliepen. \"Met drie van hen gaat het prima, helaas zijn de andere twee ernstig verwond\", lichtte minister Cartlidge toe. \"We houden hun toestand uiteraard scherp in de gaten.\" Hij zei er niet bij wat de dieren precies mankeert. Cartlidge benadrukte dat het om een ongebruikelijke situatie gaat: dagelijks gebruikt de garde in Londen 150 dieren en vrijwel nooit gaat dat fout. De dieren worden juist zorgvuldig getraind op de harde geluiden en onverwachte situaties in de drukke stad.  Een anonieme legerbron van de krant The Sun zegt dat hengst Vida in het verleden al vaker problemen veroorzaakte vanwege zijn \"pittige\" gemoed. Zo zou hij tijdens de kroning van Charles vorig jaar een militair tegen het hoofd hebben geschopt. "}, {"ID": 2518115, "url": "https://nos.nl/artikel/2518115-provincie-utrecht-grijpt-terug-naar-gas-vanwege-overvol-stroomnet", "title": "Provincie Utrecht grijpt terug naar gas vanwege overvol stroomnet", "date_time": "2024-04-25T11:44:02+0200", "text": "Alle pogingen om Nederland van het gas te halen ten spijt, is aardgas in de provincie Utrecht en andere regio's de komende jaren hard nodig om woningen te kunnen blijven bouwen. Dat melden demissionair minister Jetten van Klimaat, netbeheerders Stedin en Tennet en de provincie. Ze kondigen een reeks 'fossiele' maatregelen aan om het overvolle elektriciteitsnet te ontlasten, zodat nieuwe adressen toch stroom kunnen krijgen. Om te beginnen krijgen inwoners van Utrecht die hun huis willen verduurzamen het advies om een hybride warmtepomp te nemen in plaats van een warmtepomp die volledig op stroom draait. Ook is er zogeheten 'regelbare opwek' nodig, zoals extra gasturbines. Een maatregel waar ook veel van wordt verwacht, is het op piekmomenten uitzetten van publieke laadpalen voor elektrische auto's. Daarvoor deed Stedin eind februari al een oproep. Als de maatregelen niet worden ingezet, dan is in grote delen van de provincie Utrecht nieuwbouw niet meer mogelijk, vertraagt uiteindelijk de energietransitie en ontstaan er onderbrekingen van de stroomvoorziening, waarschuwen de partijen. Het gaat om een tekort op het stroomnet voor kleinverbruikers, zoals huishoudens en winkeliers, dat gelijkstaat aan het verbruik van 125.000 woningen.  Met de maatregelen willen ze zoveel mogelijk voorkomen dat nieuwbouw en consumenten die hun huis willen verduurzamen of een laadpaal willen plaatsen op een wachtlijst komen te staan. \"Het zijn maatregelen die een aanzienlijke impact hebben op het terugdringen van de overbelasting van het stroomnet\", zegt gedeputeerde Huib van Essen van de provincie Utrecht. Laadpalen op piekmomenten pauzeren en op piekmomenten tijdelijk overstappen op gasinstallaties zijn hiervoor \"helaas noodzakelijk.\" In eerste instantie gaat het om de provincie Utrecht, waar de situatie volgens de partijen bijzonder nijpend is. Op andere plekken wordt aan soortgelijke maatregelen gedacht. Voor de zomer moet duidelijk worden welke maatregelen nodig zijn in de Flevopolder en Gelderland. Zonder maatregelen dreigen tot 2030 anderhalf miljoen kleinverbruikers, waaronder huishoudens, in het ergste geval te maken met stroomuitval. Andere problemen waar mensen mee te maken kunnen krijgen zijn knipperende lampen en apparatuur die niet goed werkt, afschakeling van zonnepanelen en het risico op meer stroomonderbrekingen. Deze gevolgen voor kleinverbruikers komen boven op de problemen voor grootverbruikers die er al langer zijn. De wachttijden voor nieuwe of zwaardere aansluitingen, bijvoorbeeld als een bedrijf wil verduurzamen, lopen op. "}, {"ID": 2518114, "url": "https://nos.nl/artikel/2518114-amsterdam-zet-borden-neer-om-foutkampeerders-op-regels-te-wijzen", "title": "Amsterdam zet borden neer om 'foutkampeerders' op regels te wijzen", "date_time": "2024-04-25T11:39:22+0200", "text": "De gemeente Amsterdam gaat borden neerzetten in een straat in Amsterdam-Noord om te voorkomen dat kampeerders de regels overtreden. Het gaat om een deel van de Meeuwenlaan, een straat van bijna 2 kilometer lang. Bewoners klagen bij AT5 en NH dat de straat is uitgegroeid tot een populaire kampeerplek. Zo staan er in weekenden en in schoolvakanties dagelijks zo'n zeven campers geparkeerd van Europeanen die vakantie vieren. Parkeren mag, maar een aantal mensen slaapt volgens bewoners in de camper en dat is niet toegestaan. Bovendien wordt er soms aan de zijkant van campers geplast en poepen mensen in bosjes. Een van de bewoners weet wel waarom uitgerekend deze straat populair. \"Het is lekker centraal, vlak bij de pont. Je kunt zo naar het centrum. Dus natuurlijk snap ik dat.\" Het is niet bekend hoeveel campereigenaren alleen parkeren in de straat en hoeveel van hen er overnachten. Toch komt dat laatste volgens de bewoners regelmatig voor. \"Ik houd het niet meer bij\", zegt iemand. Onlangs stonden er nog twee campers bij haar voor de deur. \"Daar zat wel een hele familie in. Ik denk dat ze erin sliepen.\" Ook is er geluidsoverlast. \"Ze ronken ook met de motoren en het is hier gehorig, dus dat hoor je heel hard.\" Een bewoner spotte twee weken geleden alweer de eerste campers van het 'kampeerseizoen' in Amsterdam Noord.   De gemeente en de wijkagent zijn op de hoogte van het probleem. Een woordvoerder laat weten dat handhavers regelmatig kampeerders wegsturen en dat er dus borden komen waarop de regels worden uitgelegd. "}, {"ID": 2518110, "url": "https://nos.nl/artikel/2518110-hellofresh-ziet-verschuiving-van-maaltijdbox-naar-kant-en-klaarmaaltijd", "title": "HelloFresh ziet verschuiving van maaltijdbox naar kant-en-klaarmaaltijd", "date_time": "2024-04-25T10:51:37+0200", "text": "HelloFresh haalt steeds meer omzet uit kant-en-klaarmaaltijden, blijkt uit de kwartaalcijfers. De verkoop van maaltijdboxen loopt terug. Met de bezorging van kant-en-klaarmaaltijden vangt het Duitse bedrijf de krimp bij maaltijdboxen op. De kant-en-klaaractiviteiten waren in de afgelopen periode goed voor een omzet van 496 miljoen euro. Dat is een stijging van 56 procent vergeleken met een jaar eerder. \"De omzet uit kant-en-klaarmaaltijden maakt al een kwart uit van de omzet en we verwachten dat dit aandeel in de toekomst nog verder zal stijgen\", zegt eigenaar Dominik Richter in een verklaring. De verwachting is dat de verkoop van kant-en-klaarmaaltijden dit jaar met ongeveer 50 procent toeneemt. Vooral in de VS zijn ze populair. Bij de bezorging van maaltijdboxen zakte de omzet met bijna 7 procent tot 1,56 miljard euro. Dankzij de groei van kant-en-klaarmaaltijden steeg de totale omzet naar bijna 2,1 miljard euro, wat volgens HelloFresh de hoogste kwartaalomzet ooit is. De nettowinst kwam uit op 16,8 miljoen euro. "}, {"ID": 2518109, "url": "https://nos.nl/artikel/2518109-raad-van-state-pauzeert-zaken-derdelanders-vanwege-vragen-aan-eu-hof", "title": "Raad van State pauzeert zaken derdelanders vanwege vragen aan EU-hof", "date_time": "2024-04-25T10:43:16+0200", "text": "De Raad van State houdt drie zaken van zogenoemde derdelanders aan omdat de hoogste bestuursrechter uitleg heeft gevraagd aan het Europese Hof van Justitie. Tot daar antwoord op komt, worden de lopende procedures op pauze gezet. Wat dat betekent voor het verblijfsrecht van de groep is onduidelijk. Derdelanders zijn mensen die in Oekra\u00efne werkten en studeerden maar niet de Oekra\u00efense nationaliteit hebben en samen met Oekra\u00efense burgers vanwege de oorlog naar Nederland zijn gevlucht. Op dit moment zijn er nog zo'n 2350 derdelanders in Nederland van wie de toekomst onzeker is. Hun recht op opvang is begin deze maand vervallen. Het kabinet wil dat ze teruggaan naar hun land van herkomst om daar het einde van de oorlog af te wachten. Omdat rechtbanken verschillend hadden geoordeeld over het verblijfrecht van deze groep en de rechtbank in Amsterdam bovendien al eerder uitlegvragen aan het EU-hof had gesteld, maakte de Raad van State nu een pas op de plaats.  Op 2 april had de hoogste bestuursrechter ook al bepaald dat derdelanders die hogerberoepszaken waren begonnen bij de Raad van State, in Nederland mogen blijven tot daar duidelijkheid over is. In totaal lopen er nu zestien van die hogerberoepszaken. Op 4 april kondigde demissionair staatssecretaris Van der Burg nog aan dat het vertrekbeleid voor derdelanders ongewijzigd blijft, ondanks de rechtsonzekerheid die er nu voor hen is. Dat betekent dat \"gemeenten door kunnen gaan met het be\u00ebindigen van de opvang en het stopzetten van andere voorzieningen zoals leefgeld per 2 april\", als een derdelander een terugkeerbesluit heeft gekregen of dat tevergeefs heeft proberen aan te vechten bij de bestuursrechter, schreef hij aan de Tweede Kamer. Derdelanders wier (hoger) beroep nog loopt of die juist van de bestuursrechter te horen hebben gekregen dat ze wel mogen blijven, kunnen niet uit de opvang worden gezet. Zij behouden ook het recht op leefgeld. Dat verschil in behandeling leidt volgens advocaten tot rechtsongelijkheid voor de groep.  Afgelopen maanden ontstond er veel onduidelijkheid over het verblijfsrecht van de derdelanders in Nederland. De vorige uitspraak van de Raad van State had daar een einde aan moeten maken. Op 17 januari bepaalde die dat hun recht op bescherming onder de Europese Richtlijn Tijdelijke bescherming op 4 maart eindigde, vier weken later moesten ze de opvang uit zijn. Mensen met een Oekra\u00efens paspoort mochten nog een jaar langer blijven, tot 4 maart 2025. Volgens de Raad van State was dat verschil gerechtvaardigd, omdat Van der Burg \"had besloten sinds juli 2022 geen tijdelijke bescherming meer te verlenen aan derdelanders die een tijdelijke verblijfsvergunning hadden in Oekra\u00efne\". Daarom geldt het besluit tot verlenging van de tijdelijke bescherming voor Oekra\u00efners, niet voor hen.  Toch probeerde een deel van deze groep hun terugkeer alsnog aan te vechten door in te gaan tegen de terugkeerbesluiten die de IND begin dit jaar aan hen had bestuurd. Lagere rechters gingen (soms) tegen het oordeel van de Raad van State in, andere rechtbanken oordeelden in lijn met de eerder uitspraak van de hoogste bestuursrechter. Op de dag dat deze vluchtelingen formeel de opvang uit moesten, 1 april, wisten gemeenten niet of en hoe ze moesten handhaven. Er liepen namelijk meerdere procedures bij lagere rechters die wisselend besloten over het verblijfsrecht van de derdelanders. De rechtbanken in Arnhem, Den Haag, Rotterdam, Utrecht en Zwolle volgden de Raad van de State, terwijl de rechtbanken in Haarlem, Den Bosch en Roermond anders oordeelden. De Raad van State wil nu van het EU-hof weten of derdelanders net zo lang bescherming moeten krijgen als Oekra\u00efners, of dat de bescherming eerder kan worden be\u00ebindigd als een EU-lidstaat dat wil. De hoogste bestuursrechter vraagt het hof ook om deze vragen versneld te behandelen. De Raad benadrukt dat het einde van de tijdelijke bescherming wordt bereikt op 4 maart 2025 en dat een antwoord na die datum niet langer relevant is. Ook wijst de rechter op de grote onzekerheid voor de derdelanders."}, {"ID": 2518104, "url": "https://nos.nl/artikel/2518104-veel-rook-bij-brand-in-kunstenaarsloods-vlaardingen", "title": "Veel rook bij brand in kunstenaarsloods Vlaardingen", "date_time": "2024-04-25T10:03:13+0200", "text": "In een grote loods in Vlaardingen woedt sinds vanochtend brand. Volgens Rijnmond is er onder meer een kunstproject gevestigd in het pand. De brand werd rond 06.50 uur ontdekt. Volgens de regionale omroep zijn er zeker tien brandweerwagens ingezet om het vuur te bestrijden. De brandweer blust ook vanaf een boot. Rond 09.00 uur was de brand onder controle. De brandweer voert sloopwerkzaamheden uit om de brand helemaal uit te maken. Bij de brand kwam veel rook vrij die volgens de brandweer richting Schiedam waaide. Een deel van het dak van het gebouw is ingestort. Delen van de loods zijn zwartgeblakerd en ruiten liggen eruit.  Het voormalige bedrijfspand is eigendom van de gemeente. Het pand wordt onder meer gebruikt door zes kunstenaars. Een man die bij de brand staat te kijken, zegt tegen de omroep dat hij met zijn band in de loods repeteert. \"Ik schrok me helemaal het lazarus, sprong in m'n auto en reed hier naartoe. Ik zie nu ook de rook heel dicht bij onze oefenruimte naar buiten komen\", zegt hij. Bij het pand staat ook een bezorgde kunstenares. \"Al mijn werk staat daar. Mijn foto-installatie, fysieke werken en theaterkleding\", zegt ze tegen Rijnmond. \"Dat zijn allemaal dingen waarvoor je wel verzekerd kan zijn, maar dat krijg je niet meer terug. Dus ik ga ervan uit dat alles gewoon helemaal weg is.\" Voor zover bekend is niemand gewond geraakt. Over de oorzaak van de brand is nog niets bekend."}, {"ID": 2518103, "url": "https://nos.nl/artikel/2518103-unilever-verkocht-meer-deodorant-en-ijs-prijzen-stegen-wat-minder-hard", "title": "Unilever verkocht meer deodorant en ijs, prijzen stegen wat minder hard", "date_time": "2024-04-25T09:54:57+0200", "text": "Levensmiddelenfabrikant Unilever, bekend van onder meer merken als Knorr, Dove en Rexona, heeft in de eerste drie maanden van het jaar meer verkocht. De omzet kwam uit op 15 miljard euro, een stijging van 1,4 procent ten opzichte van vorig jaar. Het bedrijf publiceerde vanochtend de resultaten. Vorig jaar dankte Unilever hun omzetstijging voornamelijk aan de gestegen prijzen. Er werd toen niet per se meer verkocht, maar wat over de toonbank ging werd tegen een hogere prijs verkocht. Daarmee rekende Unilever de inflatie door aan klanten. Vorig jaar stegen de prijzen in deze periode met 10,7 procent. In de eerste drie maanden van dit jaar stegen de Unileverprijzen een stuk minder hard, met 2,2 procent. Het bedrijf verkocht ook 2,2 procent meer. Er zijn wel verschillen tussen de regio's waar de multinational actief is. Zo stegen de prijzen van Unileverproducten in Europa harder dan elders (5,5 procent) en werd er minder verkocht. Ook in Indonesi\u00eb werd minder verkocht, omdat consumenten daar westerse multinationals boycotten vanwege de oorlog in Gaza.  Vorige maand kondigde Unilever aan de ijsdivisie, bekend van merken als Ben &amp; Jerry's en Magnum, af te splitsen en 7500 banen te schrappen. Het bedrijf wil zich meer gaan focussen en productiever worden om de concurrentie bij te benen. Als de ijsdivisie naar de beurs wordt gebracht is het de grote vraag of dat in Nederland zal zijn. In 2020 schreef Unilever aan de ministers van Financi\u00ebn en Economische Zaken dat de voedseltak, waaronder ijs, in Nederland een beursnotering en hoofdkantoor zou krijgen als dat onderdeel zelfstandig zou worden. Die belofte zette topman Hein Schumacher vorige maand op losse schroeven. De kanttekening die destijds gemaakt werd was dat Nederland dan wel een aantrekkelijk vestigingsklimaat moest hebben. Volgens Schumacher is het vestigingsklimaat sinds 2020 veranderd en hij wil nu alle opties nog openhouden. Ook vandaag in de kwartaalcijfers komt daar nog geen duidelijkheid over. Wel zegt het bedrijf dat de afsplitsing eind 2025 voltooid moet zijn. "}, {"ID": 2518098, "url": "https://nos.nl/artikel/2518098-wieken-van-moulin-rouge-in-parijs-afgebroken-geen-gewonden", "title": "Wieken van Moulin Rouge in Parijs afgebroken, geen gewonden", "date_time": "2024-04-25T09:24:42+0200", "text": " In Parijs zijn de wieken van de molen van het beroemde cabarettheater Moulin Rouge afgebroken. Op beelden is te zien dat de wieken op straat liggen. Volgens de brandweer in Parijs vielen er geen gewonden. Ook is er verder geen instortingsgevaar. Het ongeluk gebeurde afgelopen nacht tussen 02.00 en 03.00 uur. De afgebroken wieken hebben ook de voorgevel beschadigd. De eerste drie letters van de naam van het theater raakten los. Op het moment van het ongeluk was de Moulin Rouge gesloten. De letters en de wieken werden vanochtend opgeruimd. De offici\u00eble oorzaak is nog niet bekend, maar volgens de directie van Moulin Rouge vielen de wieken door een technisch probleem naar beneden. Directeur Jean-Victor Clerico zegt in een persverklaring dat het gebouw 24 uur per dag bewaakt wordt, vooral op de daken. Er is volgens hem geen opzet in het spel. Sinds de oprichting van het theater in 1889 is het nooit eerder gebeurd dat de wieken loslieten. Wel brandde het iconische theater in 1915 helemaal af, waarna het herbouwd is. "}, {"ID": 2518096, "url": "https://nos.nl/artikel/2518096-gonorroe-blijft-om-zich-heen-grijpen-31-procent-meer-besmettingen", "title": "Gonorroe blijft om zich heen grijpen: 31 procent meer besmettingen", "date_time": "2024-04-25T09:01:56+0200", "text": "Het aantal mensen dat besmet raakt met de geslachtsziekte gonorroe blijft explosief toenemen. Vorig jaar groeide het aantal mensen waarbij de ziekte werd vastgesteld met 31 procent, het jaar daarvoor was dat aantal al met 33 procent toegenomen. In totaal waren er in 2023 13.853 gevallen. Volgens het RIVM is vooral de stijging bij vrouwen groot: het aantal diagnoses nam toe van 1468 naar 2598, een stijging van 78 procent. Ook bij heteroseksuele mannen was de stijging van 51 procent opvallend, van 666 gevallen naar 1007. Over het algemeen wordt de ziekte het meest vastgesteld bij mannen die seks hebben met mannen. Nederland is niet uniek in de stijging: in heel Europa is dit volgens het RIVM te zien. Gonorroe wordt veroorzaakt door een bacterie, die kan leiden tot infecties in bijvoorbeeld de urinebuis, endeldarm, bijballen en baarmoederhals. Een besmetting kan worden behandeld, maar de ziekte is ook makkelijk te voorkomen door een condoom te gebruiken. Het RIVM noemt het belangrijk dat besmette mensen hun bedpartners zo snel mogelijk waarschuwen.  Het RIVM ziet nog geen directe oorzaak voor de toename. \"Het is waarschijnlijk een combinatie van meerdere factoren\", zegt Birgit van Benthem van het RIVM. Zo zou het volgens haar aan het gedrag kunnen liggen, maar mogelijk ook aan de bacterie die makkelijker over te dragen is van mens op mens. Dat laatste wordt nu onderzocht, maar er is nog geen conclusie uitgekomen. Volgens Soa Aids Nederland kan er ook een verband zijn tussen de terugloop van preventiecampagnes en de toename van gonorroe. Er wordt volgens de stichting nog \"zeer minimaal\" in campagnes ge\u00efnvesteerd en dat zie je terug in het testen. Volgens Soa Aids Nederland is het daardoor moeilijker geworden om een soa-test af te laten nemen.  Ook het dalende condoomgebruik onder jongeren van de afgelopen jaren kan er volgens Soa Aids Nederland voor zorgen dat gonorroe vaker voorkomt. Zij zouden het risico op een geslachtziekte ook bagatelliseren omdat er behandelingen beschikbaar zijn, bleek begin van dit jaar na onderzoek. Eerder waarschuwde RIVM-arts Rosa Joosten al dat met name vrouwen alert moeten zijn op een mogelijke besmetting. \"Voor vrouwen is het n\u00f3g besmettelijker en zij krijgen vaak geen klachten. Daardoor is het moeilijker te herkennen. Dat kan ook later gevolgen hebben, zoals moeilijker zwanger kunnen raken.\" Uit de RIVM-cijfers blijkt dat andere soa's redelijk stabiel zijn gebleven. Chlamydia is met 24.048 gevallen nog altijd de meest voorkomende soa, maar het aantal besmettingen nam iets af. Syfilis steeg met 8 procent en hiv bleef zo goed als gelijk.  In het licht van de forse stijging van gonorroe roept Soa Aids Nederland het kabinet op weer een preventiecampagne te starten. De organisatie herinnert aan het succes van de Vrij Veilig-campagne die liep tussen 1987 en 2011 en wijst erop dat condoomgebruik sinds 2012 terugloopt. \"Deze cijfers maken duidelijk dat we in Nederland onvoldoende investeren in de preventie van soa's onder jongeren\", zegt directeur Mark Vermeulen. \"Als we in Nederland het belang van condoomgebruik niet onder de aandacht blijven brengen en de toegang tot seksuele gezondheidszorg niet laagdrempeliger maken, blijft het aantal soa's stijgen.\" Vermeulen vindt ook dat er meer geld moet naar de Centra Seksuele Gezondheid, waar mensen uit kwetsbare groepen zich gratis en anoniem kunnen laten testen op soa's. Het budget daarvan is sinds 2015 niet meer aangepast aan de stijgende kosten, waardoor er wachtlijsten zijn. Omdat veel mensen uit schaamte of vanwege de kosten niet langs de huisarts willen voor een test, krijgt daardoor niet iedereen op tijd de juiste behandeling. "}, {"ID": 2518092, "url": "https://nos.nl/artikel/2518092-160-grienden-aangespoeld-op-strand-in-west-australie", "title": "160 grienden aangespoeld op strand in West-Australi\u00eb", "date_time": "2024-04-25T08:01:53+0200", "text": "Aan de zuidwestkust van Australi\u00eb zijn tot wel 160 grienden aangespoeld. Zeker 26 dieren waren al dood voordat de lokale autoriteiten een reddingspoging konden beginnen. De dolfijnachtigen spoelden aan bij Toby Inlet in de buurt van het toeristische stadje Dunsborough. Daar is een team van natuurbeschermers en dierenartsen bezig om de dieren te helpen. Het departement van biodiversiteit en natuurbehoud van het westen in Australi\u00eb meldt dat de gestrande dieren uit vier groepen kwamen en verspreid over 500 meter kustlijn liggen. Daarnaast zijn er nog ongeveer 130 grienden op een korte afstand van de kust. \"Ons team beoordeelt de toestand van de walvissen die zijn gestrand. Onze teams op het water proberen de dieren bij elkaar te houden en weg te houden van het strand\", aldus het departement in een verklaring.  Het gebeurt vaker dat dolfijnen of walvissen aanspoelen aan de westkust van Australi\u00eb. Afgelopen juli stierven bijna honderd grienden na een tweedaagse reddingspoging op Cheynes Beach, ongeveer 350 kilometer ten zuidoosten van Dunsborough. Het euthanaseren van de gestrande dieren wordt meestal als de meest humane oplossing gezien, zegt het departement. \"We hopen altijd op het beste resultaat.\" Lokale natuurbeschermer Pia Courtis zegt dat de grienden vanochtend vroeg waren gestrand. Een groep van nog eens 110 grienden komt waarschijnlijk ook naar het strand, meldde Courtis. \"Helaas is de uitkomst voor grienden als ze eenmaal op het strand zijn over het algemeen niet goed. We hebben grote aantallen dieren die uiteindelijk sterven\", zegt ze in een videoverklaring waar persbureau AP over bericht.  Het departement dringt erop aan om niet op eigen kracht de walvissen te redden. \"We weten dat mensen willen helpen, maar we hebben hun gevraagd om alsjeblieft niet te proberen de dieren te redden zonder aanwijzingen van personeel van het departement, omdat dit verder letsel en ongemak voor de dieren kan veroorzaken en een geco\u00f6rdineerde reddingsactie kan belemmeren.\" Grienden staan bekend om hun hechte sociale banden, dus als \u00e9\u00e9n van hen in de problemen komt en strandt, volgt de rest vaak, meldt de Universiteit van West-Australi\u00eb. "}, {"ID": 2518084, "url": "https://nos.nl/artikel/2518084-ombudsman-mensen-die-buitenslapers-ter-apel-hielpen-onbehoorlijk-behandeld", "title": "Ombudsman: mensen die buitenslapers Ter Apel hielpen onbehoorlijk behandeld", "date_time": "2024-04-25T07:11:32+0200", "text": "De overheid heeft onbehoorlijk en ongepast gereageerd op mensen die hulp wilden bieden aan asielzoekers in Ter Apel twee jaar geleden. Dat oordeelt de Nationale ombudsman in het rapport Verboden hulp te bieden? De ombudsman deed onderzoek na klachten van onder meer mensenrechtenorganisatie MiGreat. Het aanmeldcentrum van het Centraal Orgaan opvang asielzoekers (COA) in Ter Apel was in 2022 overvol. Honderden mensen sliepen noodgedwongen buiten op stoelen of op het grasveld voor het AZC en kregen geen bed toegewezen. Ook was er geen drinkwater en amper toegang tot douches en toiletten. Hulp van buurtbewoners en organisaties werd meerdere malen afgewezen. Zij regelden bijvoorbeeld tenten en andere kampeerspullen, maar die werden vanwege een noodverordening van de veiligheidsregio weer weggehaald. Volgens de veiligheidsregio was er sprake van \"vele onderlinge irritaties en spanningen tussen de asielzoekers, die al meerdere malen tot conflicten, grote vechtpartijen met steekwapens, gewonden en aanhoudingen hebben geleid\". Maar uit het het rapport van de ombudsman blijkt nu dat omwonenden en instanties hulp hebben aangeboden, omdat de \"overheid tekortschoot\". Ook werd er vanwege de noodverordening gedreigd met strafrechtelijk ingrijpen. \"Deze reactie was onbehoorlijk\", oordeelt de ombudsman. De politie haalde de tenten weg van het grasveld:  De directeur van MiGreat Roos Ykema is blij met de uitkomsten van het rapport. MiGreat was een van de organisaties die tenten uitdeelden aan de buitenslapers. \"Wij stonden met die mensen in de regen en we wisten echt niet hoe we ze droog moesten houden\", vertelt ze in het NOS Radio 1 Journaal. Ze noemde de situatie levensgevaarlijk, onder meer vanwege mogelijke onderkoeling. De directeur kreeg een brief thuis dat ze drie maanden celstraf riskeerde als ze tenten bleef uitdelen aan de asielzoekers die buiten sliepen. De stichting had al eerder klachten ingediend bij de politie en de gemeente, maar die zijn naar eigen zeggen niet in behandeling genomen. \"Daarom zijn we nu bij de ombudsman terechtgekomen.\"  \"Van de overheid mag worden verwacht dat zij meedenkt en samenwerkt met burgers aan een oplossing, in plaats van burgers straft die hulp bieden\", zegt de Nationale ombudsman Reinier van Zutphen. Van Zutphen ging voor het rapport in gesprek met verschillende overheidsinstanties. Hij zag in de gesprekken wel dat de overheid \"bereid is om te leren\". Leendert Klaassen, waarnemend burgemeester van Westerwolde waar Ter Apel onder valt, spreekt van een \"harde maar begrijpelijke conclusie\". Hij zegt dat de situatie in Ter Apel van twee jaar geleden een ingrijpende crisissituatie was, zowel voor de buitenslapers als voor de medewerkers die het probleem probeerden op te lossen. \"Maar het is ook relatief makkelijk om achteraf te zeggen dat de tenten wel uitgedeeld moesten worden. Er was geen toezicht op de tenten en dat is ook ongewenst in een openbare ruimte. Dus de beste oplossing voor dit probleem hebben we nog niet gevonden.\"  De kans dat asielzoekers buiten moeten slapen omdat het aanmeldcentrum vol is, bestaat nog steeds. De afgelopen maanden moest het COA meerdere keren een dwangsom betalen, omdat er meer dan 2000 mensen in het azc sliepen. Afgelopen nacht waren het er 2355. Inmiddels is het bedrag aan dwangsommen opgelopen tot 750.000 euro. De ombudsman wijst erop dat asielzoekerscentra overvol raken doordat tijdelijke opvanglocaties sluiten en er geen nieuwe bij komen. Van Zutphen spoort de gemeenten daarom aan om actie te ondernemen. \"Iedereen die ik spreek, wil een herhaling van de situatie van twee jaar geleden in Ter Apel voorkomen. Dit kan alleen als alle gemeenten in Nederland nu gezamenlijk die handschoen oppakken, naast elkaar gaan staan en hun verantwoordelijkheid nemen in de opvang van asielzoekers\". Dat beaamt ook de waarnemend burgemeester Klaassen. \"De keten zit nog steeds verstopt. Er is geen doorstroom op dit moment. Elke dag en nacht zitten er honderden mensen te veel in het aanmeldcentrum. Dit kan potentieel weer tot een crisissituatie leiden.\" NOS-verslaggever Jeroen Gortworst ging in januari naar Ter Apel en sprak met inwoners van het dorp:  "}, {"ID": 2518082, "url": "https://nos.nl/artikel/2518082-wekdienst-25-4-raad-van-state-doet-uitspraak-over-derdelanders-kort-geding-over-stikstof", "title": "Wekdienst 25/4: Raad van State doet uitspraak over derdelanders \u2022 Kort geding over stikstof", "date_time": "2024-04-25T06:52:00+0200", "text": "Goedemorgen! Vandaag doet de Raad van State uitspraak in een zaak over derdelanders uit Oekra\u00efne en eist Greenpeace meer maatregelen tegen de uitstof van stikstof.  Eerst het weer: zon, wolken en enkele buien wisselen elkaar af. Daarbij waait een veelal matige zuidwestenwind en het wordt ongeveer 10 graden. In de namiddag of avond trekt een groter regengebied over het land.  Ga je de weg op? Hier vind je het overzicht van de files en werkzaamheden. En hier zie je de actuele situatie op het spoor.    Bij een melkschapenbedrijf in de Gelderse plaats Brakel is Q-koorts vastgesteld, meldt demissionair minister Adema van Landbouw in een brief aan de Tweede Kamer. Het is de eerste keer sinds 2016 dat er een besmetting is op een bedrijf met melkgeiten of melkschapen. De Q-koortsbacterie werd aangetroffen in de tankmelk van het bedrijf. Dat gebeurde tijdens een reguliere controle. De bacterie in de melk komt waarschijnlijk van een of enkele jonge dieren die niet gevaccineerd waren, schrijft het ministerie. Mogelijk waren een aantal niet-gevaccineerde schapen naar andere schapenbedrijven en slachterijen gebracht. Dat onderzoekt de NVWA momenteel. De boer in kwestie heeft aangegeven alle schapen van het bedrijf de komende periode af te voeren naar de slacht. Het bedrijf telt 83 volwassen dieren en op 45 lammeren.    Het gebruik van verschillende rookaroma's in producten wordt op termijn verboden omdat ze mogelijk kankerverwekkend zijn. Dat is de uitkomst van een stemming in het EU-comit\u00e9 voor voedselveiligheid. Het besluit betekent dat die stoffen straks niet meer mogen worden gebruikt bij de productie van bijvoorbeeld rookworsten, rookkaas, en andere producten met een rooksmaak, zoals nootjes of sauzen. De NOS sprak een voedingsmiddelentechnoloog hierover:   Fijne dag!"}, {"ID": 2518079, "url": "https://nos.nl/artikel/2518079-jesus-christ-superstar-en-melk-winnaars-musical-awards-publieksprijs-voor-de-tocht", "title": "Jesus Christ Superstar en Melk winnaars Musical Awards, publieksprijs voor De Tocht", "date_time": "2024-04-25T05:19:35+0200", "text": "Jesus Christ Superstar en Melk zijn de grote winnaars van de Musical Awards, die gisteravond zijn uitgereikt in Leusden.  Jesus Christ Superstar, over de laatste week in het leven van Jezus, was door de vakjury veertien keer genomineerd en won uiteindelijk in zes categorie\u00ebn. De musical van regisseur Ivo van Hove won in de categorie beste grote musical, beste mannelijke hoofdrol (Lucas Hamming), beste mannelijke bijrol (Edwin Jonker), beste regie en beste licht- en geluidsontwerp.  Melk, een musical over het moederschap, won verrassend vijf Musical Awards. De musical van Stichting Nanoek werd onder meer beloond in de categorie beste kleine musical en beste muziek.  De publieksprijs ging naar De Tocht, over de Elfstedentocht. \"Er is een last van onze schouders gevallen\", zei Foppe van der Veen, een van de initiatiefnemers van de musical, na de bekendmaking tegen Omrop Fryslan. \"Het was heel spannend. We zijn begonnen met niets en dit is een heel grote erkenning.\" In januari was er een voerproefje te zien van Jesus Christ Superstar:   "}, {"ID": 2518078, "url": "https://nos.nl/artikel/2518078-arizona-klaagt-18-medestanders-trump-aan-voor-poging-tot-verkiezingsfraude", "title": "Arizona klaagt 18 medestanders Trump aan voor poging tot verkiezingsfraude", "date_time": "2024-04-25T04:40:02+0200", "text": "In Arizona worden achttien oud-medewerkers van Donald Trump aangeklaagd wegens betrokkenheid bij pogingen om de verkiezingsuitslag van 2020 ongedaan te maken. Dat meldt de zogeheten grand jury van de Amerikaanse staat vandaag. In de aanklacht worden elf Republikeinen genoemd die ten onrechte zouden hebben verklaard dat niet Biden, maar oud-president Trump de meeste stemmen kreeg in Arizona. Van zeven anderen worden geen namen genoemd, maar persbureau AP weet te melden dat het gaat om onder anderen Trumps voormalige advocaat Rudy Giuliani en stafchef Mark Meadows. Giuliani bevestigt dat via zijn woordvoerder en noemt de aanklacht 'politiek gemotiveerd'. De advocaat van Meadows kon de aanklacht nog niet bevestigen. De nieuwe aanklachten volgen op soortgelijke zaken in andere Amerikaanse staten. Tegen Trump zelf lopen ook diverse rechtszaken rond de nasleep van de verkiezingen uit 2020 en de Capitoolbestorming in januari 2021. In deze nieuwe zaak in Arizona wordt Trump genoemd als een niet-aangeklaagde medeplichtige. Bij de Amerikaanse verkiezingen van 2020 schreef Biden met een klein verschil van 10.457 stemmen de staat Arizona op zijn naam. Zijn tegenstanders deden maar liefst acht pogingen om via de rechtbank die verkiezingsuitslag ongedaan te maken. "}, {"ID": 2518077, "url": "https://nos.nl/artikel/2518077-vanaf-vandaag-entreekaartje-nodig-voor-dagje-venetie", "title": "Vanaf vandaag entreekaartje nodig voor dagje Veneti\u00eb", "date_time": "2024-04-25T04:31:02+0200", "text": "Toeristen die een bezoekje aan de Italiaanse stad Veneti\u00eb willen brengen, moeten vandaag voor het eerst entreegeld betalen. Een kaartje kost vijf euro. De maatregel is een proef en geldt op de 29 drukste dagen van het jaar. Veneti\u00eb trekt jaarlijks miljoenen bezoekers, voornamelijk dagjesmensen. Door toegangsgeld te vragen hoopt de gemeente het aantal toeristen op de drukste dagen terug te dringen. Het kaartje kan zowel online als in de stad worden gekocht. Mensen die overnachten hoeven geen ticket te kopen: zij betalen al toeristenbelasting voor hun verblijf. Ook bewoners en hun bezoekers zijn uitgezonderd.  Veneti\u00eb probeert het aantal toeristen al jaren te beteugelen. De vele bezoekers leiden tot zorgen over de leefbaarheid van de eeuwenoude stad. Zo loopt het aantal inwoners al jaren terug. Vlak na de oorlog woonden er nog 150.000 mensen in het historische centrum, inmiddels is dat aantal teruggelopen tot minder dan 50.000. Het vragen van entreegeld is niet de enige maatregel die de gemeente neemt. Groepen mogen vanaf deze zomer niet groter zijn dan 25 mensen. Ook wordt het gebruik van luidsprekers verboden. Grote cruiseschepen, tot een aantal jaar geleden nog vaak gezien in de havenstad, moeten sinds 2021 buiten het centrum aanmeren.  Over de invoering van het dagticket is lang gediscussieerd. Critici vroegen zich af of een kaartje van vijf euro duur genoeg is om toeristen tegen te houden. Een gemeenteraadslid zei vorig jaar dat het kaartje ook bedoeld is om dagjesmensen te verleiden op een rustigere dag te komen. "}, {"ID": 2518076, "url": "https://nos.nl/artikel/2518076-vakantiegeld-komt-eraan-grote-verschillen-tussen-inkomensgroepen", "title": "Vakantiegeld komt eraan: grote verschillen tussen inkomensgroepen", "date_time": "2024-04-25T03:15:36+0200", "text": "Het is bijna mei en dus komt voor veel Nederlanders in loondienst de uitkering van het vakantiegeld er weer aan. Voor mensen met een inkomen dat lager is dan modaal valt het bedrag hoger uit dan vorig jaar. Werknemers met een modaal inkomen of hoger krijgen dit jaar juist minder vakantiegeld. Dat heeft salarisverwerker ADP berekend. Zo krijgen modale inkomens zo'n 19 euro netto minder vakantiegeld. Iemand die iets daaronder verdient krijgt juist aanzienlijk meer, tot wel honderden euro's. Een drie keer modaal verdienende werknemer ontvangt daarentegen ruim 600 euro minder. En iemand die parttime werkt krijgt volgens de berekening van ADP 578 euro extra ten opzichte van 2023. Met deze inkomens (bruto per maand) rekent salarisverwerker ADP:  De verschillen hebben te maken met de loonbelasting en het jaarinkomen. Hoe het precies komt dat de ene groep werkenden erop vooruit gaat en de andere juist niet, is niet simpel uit te leggen, zegt Dik van Leeuwerden, expert wet- en regelgeving bij ADP. Het heeft allemaal te maken met twee kortingen die van toepassing zijn op de loonbelasting: de algemene heffingskorting en de arbeidskorting. Van Leeuwerden: \"De hoogte van de korting hangt af van je persoonlijke situatie. Niet alleen van hoeveel je verdient, maar ook of je bijvoorbeeld een Wajong-uitkering of AOW hebt.\" Op het salarisstrookje van mei krijgen mensen die daar recht op hebben minimaal 8 procent van hun bruto jaarsalaris extra als vakantiegeld. Dat bedrag wordt berekend over het afgelopen jaar - van mei tot mei. Op je vakantiegeld wordt, net als op je loon, belasting ingehouden.  Sinds begin dit jaar zijn werkgevers wettelijk verplicht om werknemers het minimumuurloon te betalen. Dat begint op 15-jarige leeftijd rond de vier euro, en loopt op tot ruim dertien euro per uur voor 21-plussers. En de invoering van dat uurloon heeft invloed op het vakantiegeld van mensen die het minimumloon verdienen, ziet de salarisverwerker. Zo krijgt iemand die 36 uur per week werkt 15 euro minder, maar mensen die meer uren werken krijgen juist tot een paar tientjes meer vakantiegeld. De belangrijkste verklaring daarvoor is dat die laatste groep meer uren werkt waarover vakantiegeld wordt opgebouwd. Erg inzichtelijk is het systeem rondom het vakantiegeld niet. Van Leeuwerden zit al tientallen jaren in het vak en snapt dus de fijne kneepjes, maar realiseert zich dat niet iedereen begrijpt hoe het werkt. \"Ik denk dat het makkelijker kan, maar dat initiatief moet vanuit de overheid komen. Je zou makkelijk moeten kunnen uitleggen hoe je van bruto naar netto gaat en hoe vakantiegeld in elkaar zit.\" "}, {"ID": 2518075, "url": "https://nos.nl/artikel/2518075-paarden-gered-bij-grote-stalbrand-in-hazerswoude-dorp", "title": "Paarden gered bij grote stalbrand in Hazerswoude-Dorp", "date_time": "2024-04-25T01:33:05+0200", "text": "Een stal in het Zuid-Hollandse Hazerswoude-Dorp is grotendeels verwoest door een brand. De brand brak gisteravond laat uit. Bewoners en buren hebben de vier paarden die in de brandende stal stonden op tijd kunnen redden. De dieren zijn elders opgevangen en door een veearts nagekeken. Ze krijgen medicatie omdat ze rook hebben ingeademd. De brandweer is met groot materiaal uitgerukt en heeft kunnen voorkomen dat het vuur oversloeg naar de woning bij de stal. Rond 01.00 uur meldde de brandweer dat de brand langzaam minder hevig werd. De stal moet als verloren worden beschouwd en is uitgebrand. De restanten van het bouwwerk worden deze nacht met een kraan gesloopt, zodat ook onder het puin kan worden geblust. Het blussen kan nog uren duren, verwachtte de brandweer om 02.00 uur. Omroep West meldde dat in de wijde omgeving rookpluimen waren te zien."}, {"ID": 2518074, "url": "https://nos.nl/artikel/2518074-kamp-amersfoort-speelde-grotere-rol-bij-vernietiging-joden-dan-gedacht", "title": "Kamp Amersfoort speelde grotere rol bij vernietiging Joden dan gedacht", "date_time": "2024-04-25T01:21:34+0200", "text": "Kamp Amersfoort speelde een grotere rol bij de Holocaust dan tot nu toe werd gedacht. Zo vonden via het doorgangskamp bij Leusden, aan de zuidkant van Amersfoort, wel degelijk directe deportaties plaats naar concentratiekampen in het oosten. Dat blijkt uit het boek Het vergeten verhaal van de Joodse gevangenen van Kamp Amersfoort van onderzoeker Amanda Kluveld (Universiteit Maastricht) waarover dagblad Trouw schrijft. \"Dit onderzoek zet Kamp Amersfoort in een heel ander licht\", zegt Floris van Dijk in de krant. Van Dijk is hoofd onderzoek bij Nationaal Monument Kamp Amersfoort.  Kamp Amersfoort staat sinds de Tweede Wereldoorlog bekend als een doorgangskamp voor dwangarbeiders, en als locatie waar verzetsmensen zaten. Maar niet als kamp waarin Joden werden verzameld en waar vandaan ze direct werden gedeporteerd. Uit het onderzoek van historica Kluveld blijkt nu dat dat beeld moet worden bijgesteld en dat het kamp ten onrechte ontbreekt op de lijst met nazikampen die in de oorlog een grote rol hadden bij de vernietiging van Joden. Het kamp was zelfs tien maanden v\u00f3\u00f3r de opening van Kamp Westerbork al een verzamelplaats voor Joden. Groepen Joodse Nederlanders werden vanuit Amersfoort op transport gezet naar vernietigingskamp Auschwitz en naar strafkamp Mauthausen, waar ze zijn vermoord. Ook werden Joden gruwelijk behandeld in het kamp zelf. Zo blijken er in Kamp Amersfoort 82 Joden te zijn vermoord. Een van hen was een baby.  \"Wat met de Joden in Kamp Amersfoort gebeurde, past niet in het relatief cleane beeld dat er is van de Jodenvervolging in Nederland\", zegt Kluveld tegen Trouw. \"Er werden potloden in hun ogen gestoken, baarden in brand gestoken, Joden werden in beerputten gegooid, doodgeslagen.\"  Op basis van nieuwe documenten en verklaringen die na de Tweede Wereldoorlog werden afgelegd concludeert Kluveld bovendien dat niet-Joden in het kamp tegen hun Joodse medegevangenen werden opgezet. \"Tegen Jodenhelpers werd gezegd: je bent hier binnen drie maanden antisemiet.\" Kluveld: \"Wat we uit dit onderzoek leren is dat Kamp Amersfoort voor heel veel Joodse gevangenen het begin van het einde was.\" De historica hoopt dat haar onderzoek bijdraagt aan de erkenning voor het leed in kamp Amersfoort tijdens de Tweede Wereldoorlog. \"Dat het erg was, konden we wel vermoeden\", reageert Van Dijk in de krant. \"Maar dat het zo erg was, is echt schokkend.\" Ge\u00efnteresseerd in de Tweede Wereldoorlog? Abonneer je dan hier op onze nieuwsbrief. "}, {"ID": 2518073, "url": "https://nos.nl/artikel/2518073-man-in-belgie-heeft-6-2-miljoen-euro-aan-openstaande-boetes", "title": "Man in Belgi\u00eb heeft 6,2 miljoen euro aan openstaande boetes", "date_time": "2024-04-25T00:47:02+0200", "text": "Bij een grote politiecontrole in Belgisch-Limburg is een automobilist aangehouden die nog ruim 6,2 miljoen euro aan boetes had openstaan. Waarvoor die boetes waren uitgeschreven, heeft de politie niet verteld. De controle vond plaats in de omgeving van Hasselt. Omdat de man de boetes niet direct kon betalen, is zijn auto in beslag genomen. In totaal ging het om een bedrag van 6.238.607 euro, schrijft de Vlaamse omroep VRT. Bij de politie-actie werd woensdag in totaal een bedrag van 18.000 euro ingevorderd, onder meer voor het rijden met illegale rode diesel of in ongekeurde voertuigen. Zeven auto's werden in beslag genomen. Dertien bestuurders bleken onder invloed van drugs achter het stuur te zitten: zij moesten direct hun rijbewijs inleveren. "}, {"ID": 2518071, "url": "https://nos.nl/artikel/2518071-q-koorts-aangetroffen-bij-melkschapenbedrijf-in-brakel", "title": "Q-koorts aangetroffen bij melkschapenbedrijf in Brakel", "date_time": "2024-04-24T23:54:00+0200", "text": "Bij een melkschapenbedrijf in de Gelderse plaats Brakel is Q-koorts vastgesteld, meldt demissionair minister Adema van Landbouw in een brief aan de Tweede Kamer. Het is de eerste keer sinds 2016 dat er een besmetting is op een bedrijf met melkgeiten of melkschapen. De Q-koortsbacterie werd gevonden in de tankmelk van het bedrijf. Dat gebeurde tijdens een reguliere controle. De bacterie in de melk komt waarschijnlijk van een of enkele jonge dieren die niet gevaccineerd waren, schrijft het ministerie. Daar maakt hoogleraar aan het Rotterdamse Erasmus MC Thijs Kuiken zich zorgen over. \"Het aspect dat er schapen ondanks de verplichte prik niet gevaccineerd waren, vind ik wel zorgelijk. Want de bacterie is in de melk gevonden, dus dan gaat het misschien wel om jonge dieren, maar die hadden al wel gevaccineerd moeten zijn.\"  Geiten- en schapenhouders met meer dan vijftig dieren voor de melkproductie \u00f3f met een bedrijf dat open is voor het publiek moeten ieder jaar de schapen en geiten laten vaccineren. De verplichting gaat in als het dier drie maanden is. Dieren die jonger zijn kunnen niet gevaccineerd worden. Sinds 21 april 2021 moet er drie weken voor de dekking of inseminatie van een dier worden gevaccineerd. De vaccinatie moet daarna ieder jaar worden herhaald. Boeren moeten vaccinaties registreren in het identificatie- en registratiesysteem van RVO. Geiten- of schapenhouders moeten de datum van dekking of inseminatie bijhouden. Bron: nvwa.nl en rvo.nl Mogelijk waren een aantal niet-gevaccineerde schapen naar andere schapenbedrijven en slachterijen gebracht. Dat onderzoekt toezichthouder NVWA momenteel. Het bedrijf telt 83 volwassen dieren en 45 lammeren.  De risico's voor de volksgezondheid in de omgeving worden door het RIVM als laag ingeschat. Dat onderschrijft Kuiken. \"Als de andere dieren wel gevaccineerd zijn, is er voor de omgeving niet zo'n gevaar\", zegt hij. De kans op verdere verspreiding noemt hij erg klein. De GGD Gelderland-Zuid en lokale bestuurders zijn ge\u00efnformeerd over de besmetting. Ook worden maatregelen genomen om te voorkomen dat andere dieren worden besmet. De NVWA is bovendien een handhavingstraject gestart: als blijkt dat de schapenhouder in overtreding is, zal hij een boete krijgen.  Tussen 2007 en 2010 vond in Nederland de grootste ooit beschreven uitbraak van Q-koorts in de wereld plaats. Tussen de 50.000 en de 100.000 mensen werden toen ziek, meer dan honderd mensen overleden. Een op de vijf besmette mensen kreeg last van het Q-koortsvermoeidheidssyndroom, een ziekte vergelijkbaar met long covid en ME."}, {"ID": 2518058, "url": "https://nos.nl/artikel/2518058-oekraine-gebruikt-stiekem-al-raketten-van-vs-met-bereik-van-300-km", "title": "Oekra\u00efne gebruikt stiekem al raketten van VS met bereik van 300 km", "date_time": "2024-04-24T22:42:39+0200", "text": "Oekra\u00efne heeft op het slagveld langeafstandsraketten gebruikt die in het geheim door de VS zijn geleverd. Deze raketten hebben een bereik van ongeveer 300 kilometer. Tot nu toe had Washington volgehouden dat het Oekra\u00efne alleen projectielen met een bereik van zo'n 150 kilometer had gegeven. De zogeheten Atacms-raketten zijn begin deze maand geleverd aan Oekra\u00efne, zegt een Pentagon-woordvoerder tegen CNN. President Biden had hier achter de schermen groen licht voor gegeven. Op verzoek van Oekra\u00efne is deze informatie pas openbaar gemaakt nu de raketten zijn ingezet. Onder meer een Russische luchtmachtbasis op de bezette Krim is beschoten met de nieuwe raketten, heeft persbureau AP vernomen van een Amerikaanse functionaris. Het Russische ministerie van Defensie zei vorige week dat er drie Atacms-raketten waren neergehaald boven de Zwarte Zee.  Het is onduidelijk hoeveel stuks Washington heeft geleverd. In het pas goedgekeurde steunpakket van tientallen miljarden dollars voor Oekra\u00efne zitten naar verwachting meer van deze raketten. President Zelensky bedankte de VS maandag op X voor de langeafstandsraketten die Kyiv gaat krijgen. Oekra\u00efne lobbyt al maanden bij zijn belangrijkste bondgenoot voor Atacms-raketten met hun ruime bereik. Tot nu toe hield de VS de boot af uit vrees voor escalatie als Oekra\u00efne doelwitten diep in Rusland zouden raken. In oktober kreeg Zelensky daarom te horen dat hij Atacms-raketten kreeg met de helft van het maximale bereik.  Maar de vrees voor escalatie blijkt niet de enige afweging te zijn geweest voor de VS. Washington wilde ook voorkomen dat het zelf te weinig van de langeafstandsraketten in voorraad had. Daarom hebben de strijdkrachten bij Lockheed Martin, dat er jaarlijks 500 produceert, meer Atacms-raketten besteld. Inmiddels wordt de Amerikaanse voorraad op orde geacht en daarom kunnen de raketten aan Oekra\u00efne worden geleverd. Wat daarbij de doorslag gaf, is dat Rusland volgens de VS ballistische raketten van Noord-Korea heeft ingezet in Oekra\u00efne. Deze raketten hebben volgens Washington een bereik van ruim 880 kilometer. Zeker 24 burgers zijn gedood bij Russische aanvallen met Noord-Koreaanse raketten, zei de Oekra\u00efense geheime dienst SBU in februari. Brokstukken van deze ballistische raketten zijn bijvoorbeeld aangetroffen in Charkiv.  Met de komst van de nieuwe Atacms-raketten beschikt Oekra\u00efne ook over meer geavanceerde raketinstallaties. De systemen zijn gemonteerd op vrachtwagens. De raketten kunnen een snelheid van mach 3 bereiken, driemaal de snelheid van het geluid. Daarmee zijn ze veel sneller dan de Britse en Franse kruisraketten die Oekra\u00efne heeft. Een ander verschil is dat die projectielen, door de Britten Storm Shadow genaamd en door de Fransen Scalp, per vliegtuig moeten worden gelanceerd. Omdat Oekra\u00efne zuinig moet zijn met straaljagers, zijn de Atacms-raketten zeer welkom aan het front.  Een Storm Shadow heeft een bereik van ongeveer 250 kilometer. Ook op dat vlak is de komst van de nieuwe langeafstandsraketten een klein voordeel. Maar de Atacms-raketten komen juist weer veel minder ver dan de Duitse Taurus-raketten met een bereik van zo'n 500 kilometer. Oekra\u00efne wil deze raketten heel graag hebben, maar vooralsnog geeft Berlijn daar geen groen licht voor. Wel heeft minister van Buitenlandse Zaken Baerbock haar regering openlijk opgeroepen om deze optie \"intensief te overwegen.\" Oekra\u00efne verliest al maanden terrein in de oorlog tegen Rusland. "}, {"ID": 2518052, "url": "https://nos.nl/artikel/2518052-eerste-herdenking-anton-de-kom-op-nationaal-ereveld-loenen", "title": "Eerste herdenking Anton de Kom op Nationaal Ereveld Loenen", "date_time": "2024-04-24T21:58:29+0200", "text": "Bij het Nationaal Ereveld Loenen is schrijver en verzetsstrijder Anton de Kom herdacht. De herdenking markeerde de 79e sterfdag van de in Suriname geboren activist. Het was de eerste keer dat de bijeenkomst werd gehouden. De herdenking is een burgerinitiatief en kwam in samenspraak met de gemeente Apeldoorn tot stand. De burgemeester van die stad, Ton Heerts, hield een toespraak. Ook voorzitter Linda Nooitmeer van het Nationaal Instituut Nederlands Slavernijverleden en Erfenis (NiNsee) sprak de aanwezigen toe. Nadien werd kransen gelegd op het graf van De Kom op het Nationaal Ereveld. \"Het is heel belangrijk dat wij hem herdenken. Hij is een held voor ons allemaal. Wit of zwart, voor iedereen\", zegt Nooitmeer. \"Dit soort helden moeten we laten voortleven. Omdat zijn nalatenschap ons verder brengt in de strijd die we op dit moment nog met elkaar voeren over gelijkheid.\"  De Kom groeide op als nazaat van tot slaaf gemaakten. Op zijn 21e vertrok hij naar Nederland, waar hij naast zijn werk als vertegenwoordiger politiek actief werd, onder meer voor de Indonesische onafhankelijkheidsbeweging en de zwarte bewustzijnsbewegingen. Toen hij in 1932 terugkeerde naar Suriname, trok zijn activisme al snel de aandacht van het koloniale gezag in Paramaribo. De Kom werd daarop zonder proces verbannen uit zijn geboorteland. Zijn in 1934 verschenen boek Wij slaven van Suriname was een aanklacht tegen koloniale overheersing en een pleidooi voor gelijkwaardigheid. In de Tweede Wereldoorlog sloot De Kom zich in Nederland aan bij het verzet. Hij schreef voor diverse verzetsbladen toen hij in augustus 1944 werd verraden en gedeporteerd. Op 24 april 1945 stierf hij in Sandbostel, bij concentratiekamp Neuengamme. Het kabinet heeft vorig jaar officieel excuses aangeboden aan de familie van De Kom \"voor het leed dat hij en zijn gezin hebben ondervonden door toedoen van de toenmalige Nederlandse autoriteiten\". In 2020 kreeg de verzetsstrijder een plek in de Canon van Nederland, een thematisch overzicht van de vaderlandse geschiedenis.  Een van de Apeldoornse initiatiefnemers van de herdenking bij het Nationaal Ereveld is Ben Brown. Hij wil graag dat de bijeenkomst ter ere van De Kom jaarlijks georganiseerd zal worden. \"Het is van belang dat hij niet wordt vergeten\", zegt hij tegen Omroep Gelderland. \"Het wordt tijd dat meer mensen weten wie deze man was. En wie hij nog steeds is\", klonk het in de toespraak van burgemeester Heerts vanavond. \"Want zijn stem klinkt nog door, voor wie wil luisteren.\" Ge\u00efnteresseerd in de Tweede Wereldoorlog? Abonneer je dan hier op onze nieuwsbrief. "}, {"ID": 2518051, "url": "https://nos.nl/artikel/2518051-cao-akkoord-voor-kinderopvang-bereikt-2-5-procent-loon-erbij-in-half-jaar", "title": "Cao-akkoord voor kinderopvang bereikt: 2,5 procent loon erbij in half jaar", "date_time": "2024-04-24T21:12:20+0200", "text": "Werkgevers in de kinderopvang en vakbonden hebben een akkoord bereikt over een nieuwe cao. Er komt in zes maanden 2,5 procent loon bij. Als de vakbondsleden in meerderheid voor het akkoord stemmen, gaat het op 1 juli in. Werknemers krijgen dus extra loon, ook vervalt de zogenoemde extra roosterdag, een werkdag bovenop de afgesproken contracturen waarbij iemand kan worden ingeroosterd.  Volgens vakbonden FNV en CNV wordt deze extra roosterdag in de branche gehaat. \"Al dat geschuif is voor professionals en voor kinderen niet goed\", zegt Debby Dorenbos van de FNV. \"We zijn blij dat werkgevers daarin op een lijn met de vakbonden zitten\". De cao geldt voor ruim 122.000 mensen die in de kinderopvang actief zijn en eindigt eind december. De brancheverenigingen zeggen ook tevreden te zijn, in afwachting van een langduriger cao die na december ingaat.  \"Met opnieuw een salarisstijging in 2024 voor onze medewerkers, geven we blijk van onze waardering voor hun inzet en professionaliteit\", stelt onderhandelaar namens de Branchevereniging Maatschappelijke Kinderopvang Robert S\u00e4nger. \"Hiermee maken we het werken in de kinderopvang nog aantrekkelijker.\" Vorig jaar kwamen de onderhandelaars ook al tot een nieuw cao-akkoord, dat loopt tot 1 juli. Daarin werd afgesproken dat in 2023 de lonen omhoog gingen met gemiddeld 7,9 procent en in de eerste maanden van dit jaar met 4 procent. "}, {"ID": 2518050, "url": "https://nos.nl/artikel/2518050-veertien-lichamen-uit-zee-gehaald-door-tunesische-kustwacht", "title": "Veertien lichamen uit zee gehaald door Tunesische kustwacht", "date_time": "2024-04-24T21:06:04+0200", "text": "Voor de kust van het eiland Djerba heeft de Tunesische kustwacht veertien lichamen uit zee gehaald. Het is de derde keer in twee dagen tijd dat de kustwacht omgekomen migranten vindt. Gisteren werden een stuk noordelijker 22 lichamen gevonden voor de kust van de stad Sfax. Nog eens zeven lichamen werden ter hoogte van Gab\u00e8s aangetroffen in de gelijknamige Golf van Gab\u00e8s. De laatste tijd neemt het aantal migranten dat de Middellandse Zee op gaat weer sterk toe. Dit jaar gaat het al om bijna 50.000 mensen. Volgens de Verenigde Naties zijn daarbij naar schatting 473 mensen omgekomen of vermist geraakt. Vorig jaar waagde een recordaantal vluchtelingen en migranten de overtocht naar het Italiaanse eiland Lampedusa. Zeker 123.000 mensen maakten de oversteek, waarvan het overgrote deel vanuit Tunesi\u00eb kwam.  Vanwege het recordaantal migranten dat de Middellandse Zee overstak sloot de Europese Unie, onder leiding van EU-voorzitter Von der Leyen, de Italiaanse premier Meloni en premier Rutte vorige zomer een deal met Tunesi\u00eb. Dat land zou 900 miljoen euro aan investeringen van Europa krijgen, in ruil voor betere grensbewaking. De deal kwam maar moeilijk van de grond en Tunesi\u00eb heeft meerdere keren grote bedragen teruggestort. Mensenrechtenorganisaties waren van meet af aan kritisch over de deal. Tunesi\u00eb zette in de dagen na de deal moedwillig vluchtelingen en migranten over de grens, de Libische woestijn in. Nieuwsuur-verslaggever Saskia Dekkers sprak vorig jaar met mensensmokkelaars:  "}, {"ID": 2518048, "url": "https://nos.nl/artikel/2518048-spaanse-premier-sanchez-overweegt-af-te-treden-na-beschuldigingen-tegen-echtgenote", "title": "Spaanse premier S\u00e1nchez overweegt af te treden na beschuldigingen tegen echtgenote", "date_time": "2024-04-24T20:48:42+0200", "text": "De Spaanse premier S\u00e1nchez heeft onverwacht zijn taken neergelegd nadat er vandaag een justitieel onderzoek was aangekondigd naar zijn vrouw. Die wordt ervan verdacht dat ze zich met haar bedrijf schuldig heeft gemaakt aan corruptie. Een extreemrechtse actiegroep diende bij een rechtbank in Madrid een klacht tegen haar in. In een verklaring op X schrijft S\u00e1nchez dat hij zich wil bezinnen op de vraag of hij de regering nog wel wil leiden. Zijn kabinet steunt sinds vorig jaar op een wankele meerderheid in het parlement. Aanstaande maandag zal hij zijn besluit kenbaar maken, meldt hij. De sociaaldemocraat spreekt van een \"ongekende aanval\" op hem en zijn vrouw door \"een coalitie van rechtse en extreemrechtse belangen\". Hij verwijst daarmee naar de rechts-conservatieve Partido Popular en de ultrarechtse partij Vox. \"Vaak vergeten we dat er achter politici mensen zitten\", schrijft hij. \"En ik, ik schaam me er niet voor om het te zeggen, ben een man die enorm verliefd is op mijn vrouw, en hulpeloos moet toekijken hoe er dag in dag uit met modder naar haar gegooid wordt.\"  \"De regering van S\u00e1nchez was al wankel en met deze ontwikkelingen wordt dat alleen maar erger. Zijn minderheidsregering wordt gesteund door de Catalaanse separatisten, maar die steun is sinds het begin al niet heel sterk. Dat werd duidelijk bij het smeden van de amnestiewet, toen Junts in eerste instantie tegen het voorstel stemde. Ondertussen vraagt de oppositie al sinds S\u00e1nchez' aantreden om nieuwe verkiezingen. De oppositiepartijen vinden dat hij op ondemocratische wijze aan de macht is gekomen. Nu hij zijn werk tijdelijk neerlegt, zal die vraag alleen maar luider klinken. Dus of de premier maandag opstapt of niet, dit lijkt het begin van een politieke crisis in Spanje.\" Afgelopen zomer verloor S\u00e1nchez de verkiezingen van de Partido Popular. Maar toen die partij geen coalitie tot stand kon brengen wist S\u00e1nchez een akkoord te sluiten met een aantal kleinere partijen. Daarbij zijn de Catalaanse pro-separatistische partijen ERC en Junts, die hun steun gaven in ruil voor een amnestieregeling voor Junts-leider Puigdemont en honderden andere separatisten. Leden van S\u00e1nchez' partij PSOE spreken op sociale media hun steun uit voor de premier en zijn vrouw. Volgens minister van Justitie Bola\u00f1os, ook lid van de PSOE, zijn de beschuldigingen vals. De in de brief genoemde partijen reageren fel. Vox schrijft in een verklaring dat Spanje \"getuige is van een nieuw soort slachtofferschap\". \"Als hij (S\u00e1nchez, red.) wil reflecteren, laat hem dat dan doen, maar dan na zijn ontslag.\" Een senator van de Partido Popular schrijft: \"Hij is goed, de anderen zijn slecht. Natuurlijk wil hij door. Tegen elke prijs.\" S\u00e1nchez is sinds 2018 aan de macht. De toenmalige premier Rajoy van de Partido Popular verloor destijds een vertrouwensstemming in het parlement vanwege een corruptieschandaal binnen zijn partij. "}, {"ID": 2518044, "url": "https://nos.nl/artikel/2518044-honderden-lichamen-ontdekt-in-massagraven-in-gaza-maar-onderzoek-bijna-onmogelijk", "title": "Honderden lichamen ontdekt in massagraven in Gaza, maar onderzoek bijna onmogelijk", "date_time": "2024-04-24T20:11:20+0200", "text": "Bij het Nasser-ziekenhuis in Khan Younis zijn deze week meerdere massagraven ontdekt. Rondom het ziekenhuis liggen zeker 300 lichamen begraven, zegt de Palestijnse Burgerbescherming. De hulpdiensten zijn nog aan het graven en verwachten dat er nog honderden lichamen onder de grond liggen. Er zouden lichamen zijn ontdekt waarbij de handen en voeten gebonden waren. Ook zouden er lichamen zijn met schotwonden, wat erop zou wijzen dat mensen ge\u00ebxecuteerd zijn. Volker T\u00fcrk, de mensenrechtencommissaris van de VN, zei gisteren \"geschokt\" te zijn door de ontdekkingen van de massagraven. Hij riep op tot internationaal onderzoek. Palestijnen hebben zich verzameld bij de graven om te controleren of ze vermiste familieleden in een lijkzak kunnen vinden. Er is nog veel onduidelijk over wat er zich heeft afgespeeld bij het ziekenhuis. Het is in Gaza vrijwel onmogelijk om forensisch onderzoek te doen; Isra\u00ebl houdt de grenzen gesloten en weigert onderzoekteams toe te laten. Palestijnen zoeken bij de graven naar vermisten:   De VN heeft opgeroepen tot een internationaal onderzoek \"gezien het huidige klimaat van straffeloosheid\". Ook de Europese Unie wil een onderzoek. Het Isra\u00eblische leger ontkent iets te maken te hebben met de massagraven of executies, maar die bewering valt dus niet te controleren. Het leger zegt dat het wel lichamen onderzocht heeft om te controleren of het gijzelaars waren. In januari lag het grote ziekenhuiscomplex wekenlang onder vuur. Volgens het leger hielden gewapende leden van Hamas zich zich er schuil, al leverde het daar geen bewijs voor. Volgens hulpdiensten liggen er ook vrouwen en ouderen in de graven. Het is onduidelijk of er ook ziekenhuispersoneel of pati\u00ebnten begraven zijn.  Onderzoeksteams kunnen het gebied niet in, waardoor veel kostbare informatie verloren gaat. \"Als de aantijgingen van de hulpdiensten gedocumenteerd zouden worden, zou dat sterk bewijs zijn\", zegt Soren Blau, afdelingshoofd van forensische antropologie bij de Internationale Commissie voor Vermiste Personen. \"Maar al op het moment dat lichamen worden verplaatst, verdwijnt potentieel bewijs.\" Bovendien zijn de infrastructuur en gezondheidszorg zodanig verwoest door het Isra\u00eblische leger dat de middelen er niet zijn om lichamen te bewaren en te onderzoeken. \"We kunnen ook beelden en foto's bekijken, maar daardoor kunnen we alleen speculeren over de doodsoorzaak\", zegt Blau. \"Hoe langer het duurt, hoe moeilijker het wordt.\" Buitenlandse journalisten kunnen de belegerde Gazastrook niet in, maar de oorlog wordt uitgebreid gedocumenteerd door lokale journalisten en burgers. Met behulp van dat materiaal probeert een internationale organisatie als Human Rights Watch alsnog op afstand onderzoek te doen naar schendingen van mensenrechten, bijvoorbeeld door foto's en satellietbeelden te analyseren.  Maar door de afstand is het wel moeilijker om mogelijke oorlogsmisdaden vast te stellen. \"Er zijn duidelijke aanwijzingen dat Isra\u00ebl niet alleen leden van Hamas aanvalt, maar dat Palestijnse burgers ook doelwit zijn\", zegt Sari Bashi, programmadirecteur van Human Rights Watch. \"In deze oorlog zijn al 14.000 kinderen gedood, dat zijn er gemiddeld tachtig per dag.\" De organisatie heeft veel ervaring met het onderzoeken van massagraven en andere oorlogsmisdaden, onder meer in Oekra\u00efne en Syri\u00eb. \"We mogen al sinds 2016 de Gazastrook niet meer in\", zegt Bashi vanuit Ramallah op de Westelijke Jordaanoever. \"We werken samen met lokale forensische experts, maar die zijn op de vlucht en kunnen niet zomaar rondreizen.\" Isra\u00ebl zou er ook voor kunnen kiezen om zelf een transparant onderzoek te starten, zegt Bashi. \"Maar het leger heeft tot nu toe alleen een onderzoek gedaan toen er Isra\u00eblische burgers werden gedood en hulpmedewerkers met een westers paspoort. Er komt geen onderzoek als er Palestijnen worden gedood.\" "}, {"ID": 2518042, "url": "https://nos.nl/artikel/2518042-muurschildering-overleden-rapper-def-rhymz-overgespoten", "title": "Muurschildering overleden rapper Def Rhymz overgespoten", "date_time": "2024-04-24T20:03:45+0200", "text": "Een muurschildering van de overleden rapper Def Rhymz op een sporthal in Rotterdam-Crooswijk is overschilderd. Kunstenaar Che had de schildering in april gemaakt als eerbetoon aan de rapper, die op 24 maart overleed aan hartfalen. Def Rhymz groeide op in Crooswijk. Rotterdammer Jean Sa Kaba ontdekte het bekladde kunstwerk en plaatste er een foto van op zijn Facebookpagina. \"Kennelijk vond jij het nodig om je fantastische kunstwerk er overheen te spuiten\", schrijft hij in een bericht aan de dader. \"Ik ben heel erg teleurgesteld in jou. Wist dat de mensheid hele lage streken kon uithalen, maar jij spant de kroon met je actie.\" Jean Sa Kaba plaatste een foto van de overgespoten tekening:  Che vindt het jammer dat \"iets positiefs nu een nare nasmaak heeft gekregen\". De muur waarop de schildering is gespoten, is \u00e9\u00e9n van de weinige plekken in Rotterdam waar dat legaal kan, schrijft Rijnmond. Che zei tegen lokale nieuwswebsite Open Rotterdam dat hij weet dat hij geen recht heeft om een gedeelte van de openbare muur te claimen. \"Maar het is jammer dat het op deze manier is gegaan. Er is geen rekening gehouden met de mensen die er veel waarde aan hechten.\" De kunstenaar hoopt dat de gemeente door alle reacties op de schildering een speciale muur voor Def Rhymz vrijmaakt. \"Er zijn mooie muren in Crooswijk om dit te realiseren.\"  Een woordvoerder van de gemeente laat weten dat er wordt gekeken naar de mogelijkheden. \"We kijken naar alternatieven, zoals het beschikbaar stellen van een muur. Maar het is de vraag of dat zomaar kan. In ieder geval gaat het niet \u00e0 la minute.\" De muur is niet in beheer bij de gemeente, legt de woordvoerder uit. \"Maar we nemen de bekladding zeker in overweging, want we zijn er helemaal niet blij mee.\"  Def Rhymz overleed een maand geleden op 53-jarige leeftijd als gevolg van hartfalen. Hij had meerdere hartoperaties ondergaan omdat zijn linker hartklep niet functioneerde. Hij leefde al ruim vier jaar met een zogenoemd steunhart (een mechanische pomp die de functie van het hart ondersteunt of overneemt) in afwachting van een harttransplantatie. Maar door complicaties is het nooit zo ver gekomen. Dennis Bouman, zoals de rapper echt heette, was vooral rond de eeuwwisseling populair. Zijn eerste hit was Doekoe uit 1999. In december van dat jaar stond het nummer een week op nummer 1 in de Top 40. Zijn grootste hit was Schudden, een bubbeling-remix van het nummer Love Come Home van DJ Jean. Hij werd in 1970 geboren in Suriname en kwam rond zijn derde met zijn familie naar Nederland."}, {"ID": 2518026, "url": "https://nos.nl/artikel/2518026-universiteit-en-hogeschool-utrecht-vernietig-de-bangalijsten", "title": "Universiteit en Hogeschool Utrecht: 'Vernietig de bangalijsten'", "date_time": "2024-04-24T18:33:05+0200", "text": "De Universiteit Utrecht en de Hogeschool Utrecht roepen hun studenten op om bangalijsten over studentes te verwijderen. Ze mailden vandaag een dringend verzoek daartoe, op verzoek van de slachtoffers. \"Deze situatie vraagt om een sterk signaal dat wij dit gedrag niet accepteren\", laat het bestuur van de universiteit weten. \"Daarom hebben we besloten om aanvullend op onze eerdere berichten en sancties richting het Utrechts Studenten Corps de uitzonderlijke stap te nemen om alle studenten te mailen.\" De hogeschool noemt het maken en verspreiden van de lijsten \"weerzinwekkend\", schrijft RTV Utrecht. De Utrechtse onderwijsinstellingen benadrukken dat het strafbaar is om de lijsten te bezitten.  Vorige maand kwamen kort na elkaar twee lijsten naar buiten met daarop de namen, adressen, foto's en telefoonnummers van Utrechtse studentes. De eerste lijst kwam vanuit het Utrechts Studenten Corps. In de 'grietenpresentatie' werden ook vermeende seksuele activiteiten van studentes beoordeeld. Twee Utrechtse mannen van 20 zijn aangehouden. Beiden zijn lid van de studentenvereniging. Ze worden verdacht van smaad en/of laster. De vereniging heeft verder enkele leden geschorst vanwege betrokkenheid bij het maken van de bangalijsten. Zo'n twee weken na de eerste werd een tweede lijst verspreid. Het is nog onduidelijk door wie. In elk geval hebben de universiteit en hogeschool besloten het Utrechtse corps voorlopig niet meer te ondersteunen. "}, {"ID": 2518024, "url": "https://nos.nl/artikel/2518024-bloeiende-planten-verdwijnen-uit-nederlandse-natuur-door-tekort-aan-insecten", "title": "Bloeiende planten verdwijnen uit Nederlandse natuur door tekort aan insecten", "date_time": "2024-04-24T18:22:41+0200", "text": "Een tekort aan bijen en andere bestuivers nekt wilde planten in de Nederlandse natuur. Dat concluderen onderzoekers van de Universiteit Leiden, Naturalis en het Nederlands Instituut voor Ecologie (NIOO-KNAW) in een nieuwe studie. Ze hebben 87 jaar aan metingen op meer dan 365.000 plekken onderzocht. Soorten die ooit algemene graslandbloemen waren, zoals de pinksterbloem, margriet, beemdkroon, knoopkruid en vele tientallen andere, zijn sterk achteruitgaan. Die bloemen verdwenen als eerste uit het boerenland. Oorzaken: overbemesting en het verdwijnen van vochtige hooilanden. Maar ook in de overgebleven natuurlijke graslanden gaan de bloemen sterk achteruit. Die achteruitgang heeft meerdere oorzaken, waaronder stikstofvervuiling en verdroging van het landschap.  Daar komt achteruitgang door afname van bestuiving bovenop, vertelt hoofdonderzoeker Kaixuan Pan van de Universiteit Leiden aan de NOS. \"Tussen 1930 en 2017 is het aantal door insecten bestoven planten gemiddeld met ruim een zesde afgenomen. Deze achteruitgang vormt een bedreiging voor de stabiliteit van het ecosysteem en de voedselzekerheid.\" Planten die afhankelijk zijn van insecten maken vaak kleurrijke bloemen, met nectar en stuifmeel. Als dat stuifmeel niet wordt uitgewisseld door insecten, vormen zich vaak geen (vruchtbare) zaden en kan de plant zich dus niet uitzaaien. De plek wordt vervolgens ingenomen door planten die bestoven worden door de wind, zoals grassen. Dat is een veel kleiner deel van de plantenrijkdom: mondiaal is zo'n 90 procent van alle planten voor bestuiving (deels) afhankelijk van insecten, waaronder ook veel voedselgewassen.  Onderzoeksleider Geert de Snoo van NIOO-KNAW vindt de afnemende bloembestuiving extra zorgwekkend, omdat het kan leiden tot een vicieuze cirkel. Insecten gaan op hun beurt namelijk mede achteruit door afname van het aanbod van nectar en (geschikt) stuifmeel in het landschap. Kort gezegd: minder bijen is minder bloemen, is nog minder bijen. \"Dit lijkt sterk op een neerwaartse spiraal\", zegt De Snoo. Die zorg heeft ook Hans de Kroon, hoogleraar plantecologie van de Radboud Universiteit. \"Planten en insecten zijn onderling afhankelijk.\" De Kroon is niet betrokken bij het nieuwe onderzoek, maar leidde eerder een insectenstudie die in 2017 insloeg als een bom: in natuurgebieden bleek het aantal vliegende insecten in 27 jaar tijd met maar liefst 76 procent te zijn afgenomen. \"We dreigen te vergeten wat normaal is\", zegt De Kroon. \"Dat geldt ook op bloemrijke plekken: er hoort daar meer te vliegen dan je nu nog kunt waarnemen. Dat komt doordat elders in het landschap grote aantallen insecten verdwijnen.\" Een onderzoeksteam onder leiding van NIOO-KNAW publiceerde eerder een 'masterplan' voor insectenherstel. Dat bepleit een reeks gelijktijdige maatregelen, waaronder herstel van kleinschalige diversiteit in het landschap en een afname van het gebruik van landbouwgif, een andere belangrijke veroorzaker van insectensterfte. \"De grote kunst is uiteindelijk om weer in een positieve spiraal te komen\", besluit De Kroon. "}, {"ID": 2518020, "url": "https://nos.nl/artikel/2518020-ophokplicht-voor-pluimvee-vervalt-in-heel-nederland", "title": "Ophokplicht voor pluimvee vervalt in heel Nederland", "date_time": "2024-04-24T18:14:00+0200", "text": "Nergens in Nederland geldt nog een ophokplicht voor pluimvee. Alleen in de Gelderse Vallei en de Limburgse Peel was die maatregel om verspreiding van vogelgriep te voorkomen nog van kracht, maar demissionair minister Adema heeft de verplichting ook daar ingetrokken. Ook de plicht om vogels af te schermen vervalt. Sinds december zijn er in Nederland geen uitbraken meer geweest op pluimveebedrijven. Bij wilde vogels in zowel Nederland als in de rest van Europa zijn nog maar weinig besmettingen. De deskundigen die het ministerie van Landbouw adviseren, denken dat er maar een kleine kans is op nieuwe besmettingen op bedrijven. Het ministerie waarschuwt wel dat het virus nog steeds aanwezig is en dat met de vogeltrek nieuwe varianten kunnen worden meegebracht. Daarom blijft het de situatie in de gaten houden. Landbouw roept pluimveehouders op alert te blijven en mogelijke verdenkingen te melden. Als de situatie verandert, kunnen er opnieuw beperkende maatregelen komen. "}, {"ID": 2518018, "url": "https://nos.nl/artikel/2518018-rookworst-mag-niet-meer-worden-gemaakt-met-rookaroma-eu-stelt-verbod-in", "title": "Rookworst mag niet meer worden gemaakt met rookaroma, EU stelt verbod in", "date_time": "2024-04-24T18:08:30+0200", "text": "Het gebruik van verschillende rookaroma's in producten wordt op termijn verboden omdat ze mogelijk kankerverwekkend zijn. Dat is de uitkomst van een stemming in het EU-comit\u00e9 voor voedselveiligheid. Het besluit betekent dat die stoffen straks niet meer mogen worden gebruikt bij de productie van bijvoorbeeld rookworsten, rookkaas, en andere producten met een rooksmaak, zoals nootjes of sauzen:  De rookaroma's waren in de EU toegelaten voor een periode van tien jaar, maar die termijn wordt dus niet verlengd. Wel komt er een overgangsperiode van een aantal jaar, zodat producenten de tijd krijgen om alternatieven te vinden.  Het besluit volgt op een advies van de Europese Autoriteit voor Voedselveiligheid, de EFSA. Die keek naar acht rookaroma's en concludeerde dat zes daarvan zogeheten genotoxische stoffen bevatten. Dat zijn stoffen die schade kunnen toebrengen aan het DNA, wat kan leiden tot bijvoorbeeld kanker. De Europese voedselwaakhond heeft niet onderzocht hoe groot de kans is dat de consumptie van rookaroma's leidt tot schade aan de gezondheid. Verder tekent de EFSA aan dat het ook afhangt van factoren als eetgewoonten en lichaamsbouw. Daarnaast nemen de deskundigen bij het inschatten van risico's het zekere voor het onzekere. Dat betekent dat ze, in hun eigen woorden, uitgaan van worstcasescenario's. Bij de andere twee van de acht rookaroma's kunnen schadelijke gezondheidseffecten niet worden uitgesloten, zegt de Europese voedselwaakhond.  Als aan een product rookaroma is toegevoegd, dan staat in de lijst met ingredi\u00ebnten 'rookaroma' aangegeven. Als een product boven een vuur is gerookt, staat op de ingredi\u00ebntenlijst alleen 'rook'. Bron: Voedingscentrum Rookworsten werden van oudsher gerookt boven een vuur, de traditionele manier. Die methode kwam onder vuur te liggen omdat in rook allerlei stoffen zitten die kanker kunnen veroorzaken. In de jaren 70 werd daarom gekozen voor een andere manier om de rooksmaak aan het vlees toe te voegen. Bij het cre\u00ebren van rookaroma wordt hout verbrand. De rook die daaruit voorkomt wordt vloeibaar gemaakt, het zogeheten condenseren. Na een zuiveringsproces wordt deze stof gebruikt als rookaroma.  Het is de vraag wat de gevolgen zijn voor bijvoorbeeld Unox, het merk waaronder jaarlijks zo'n 16 miljoen worsten worden geproduceerd. Die rollen uit een fabriek in Oss, die aan Unilever levert, maar ook producten maakt voor andere merken. Een woordvoerder laat weten dat de overgangstermijn zal worden gebruikt om \"ofwel alternatieve rookaroma's te ontwikkelen ofwel naar andere oplossingen te kijken om de huidige smaak te behouden\". In tegenstelling tot de worsten van Unox wordt de HEMA-variant wel op de traditionele manier gerookt. Volgens de winkelketen worden er jaarlijks zo'n 10 miljoen van verkocht."}, {"ID": 2518016, "url": "https://nos.nl/artikel/2518016-deltares-deze-eeuw-meer-wateroverlast-en-groter-zoetwatertekort", "title": "Deltares: deze eeuw meer wateroverlast en groter zoetwatertekort", "date_time": "2024-04-24T18:00:01+0200", "text": "Met hoeveel water, of juist met hoe weinig, moeten we in Nederland deze eeuw rekening gaan houden? En welk waterbeleid is daarvoor nodig? Dat zijn de onderliggende vragen voor de scenario's die kennisinstituut Deltares vandaag aan demissionair minister Harbers van Infrastructuur en Waterstaat en Deltacommissaris Co Verdaas aanbiedt. Deltares maakt deze scenario's elke zes jaar. Hierin worden de 'wateropgaven' tot 2100 geschetst voor een Nederland met meer of minder klimaatverandering en meer of minder economische groei en bevolkingsgroei. Voor alle scenario's geldt dat in de zomer de tekorten aan zoetwater toenemen, regenbuien meer overlast veroorzaken en de gevolgen van overstromingen steeds groter worden. Het wordt dus natter \u00e9n droger. \"Het wordt hard werken om alle urgente opgaven het hoofd te bieden\", zegt Deltares-directeur Dirk-Jan Walstra. Er moeten volgens hem \"fundamentele\" keuzes worden gemaakt over waterbeheer, ruimtelijk beleid en watergebruik.  Een vraagstuk dat nu al urgent is en alleen maar urgenter zal worden, is de verdeling van zoetwater. Het aanbod ervan neemt af. In alle scenario's komen er langere perioden van droogte en zal er meer water verdampen door toenemende temperaturen. Ook komt er tijdens droge zomers minder water ons land binnen via de rivieren en dringt zout grondwater daardoor steeds verder het land binnen. Aan de andere kant is er wel steeds meer vraag naar water, van alle kanten: er is zoetwater nodig om verzilting tegen te gaan, voor het beregenen van akkers, vernatting van natuur en laagveengebieden, en ook consumenten gebruiken op warme dagen meer water. \"Niet alle functies kunnen te allen tijde van voldoende water worden voorzien, wat leidt tot maatschappelijke schade\", is er in het rapport te lezen. Steeds vaker zal de zogeheten verdringingsreeks in werking treden. Bij tekorten aan water gaan er voor scheepvaart, landbouw en recreatie eerst beperkingen gelden. Het voorkomen van schade aan dijken en onomkeerbare schade aan de natuur hebben de hoogste prioriteit. In de scenario's wordt ook gekeken naar wateroverlast en waterveiligheid. Door zeespiegelstijging en hogere rivierafvoeren, zullen buitendijkse gebieden vaker onder water staan. Het gaat dan zowel om bebouwing in uiterwaarden als in stedelijk gebied, vooral in de Drechtsteden, zoals het Noordereiland, de Kop van Feijenoord en het Scheepvaartkwartier in Rotterdam.  Maar ook de kans op wateroverlast binnen de dijken neemt toe. Zomers door piekbuien en 's winters door lange perioden met regen. Vooral als er meerdere extreme omstandigheden tegelijkertijd plaatsvinden leidt het tot problemen: intense regen, hoge rivierafvoeren en een hogere zeespiegel, waardoor lozen in zee vaker moeilijk wordt. Riolering, beken en kleinere rivieren en boezems raken overbelast, en hebben niet meer genoeg ruimte om de grote hoeveelheid regen op te vangen. Hier moet met de inrichting van steden rekening mee worden gehouden. Volgens Deltares is het huidige dijkversterkingsprogramma, dat loopt tot 2050, redelijk beducht op de gevaren die klimaatverandering met zich meebrengt. Daarna moet er veel gebeuren: extra dijkversterkingen, zandsuppleties voor de kust en er moet een besluit genomen worden over de stormvloedkeringen. Die moeten bij een hogere zee ook vaker dicht. Hoeveel er moet gebeuren is afhankelijk van hoe snel en sterk het klimaat verandert. Voor het eerst wordt er ook stilgestaan bij mogelijke kantelpunten, zoals de onomkeerbare afsmelting van de West-Antarctische ijskap. Dat zou in Nederland al voor het eind van de eeuw tot bijna 2,5 meter zeespiegelstijging kunnen leiden en in de jaren erna nog veel meer. Er is voor dat geval nog geen scenario gemaakt. Daar is nog meer onderzoek voor nodig, zo valt in het rapport te lezen.  Volgens Deltares-directeur Walstra is ambitieus klimaatbeleid in het belang van iedereen. \"Anders gaan we het tempo van alle veranderingen die er nodig zijn, maar moeilijk bijhouden.\" In een reactie laat minister Harbers weten dat er volgens hem al veel gebeurt, maar dat er nog wel meer gedaan moet worden. \"Bijvoorbeeld het beter vasthouden, bergen en opslaan van water om droge zomers door te komen.\" Volgens Deltacommissaris Co Verdaas begint onze klassieke wateraanpak - met technische maatregelen - te knellen. \"We moeten ons land zo inrichten dat we de extremen beter op kunnen vangen. Dat gaat niet vanzelf, maar vraagt om keuzes die ingrijpen op onze leefomgeving en de manier waarop we ons land en water gebruiken.\" De minister en de Deltacommissaris noemen 2027 het moment voor deze moeilijke besluiten. Dan wordt het Nationaal Deltaprogramma opnieuw vastgesteld. "}, {"ID": 2518014, "url": "https://nos.nl/artikel/2518014-iraanse-rapper-toomaj-salehi-krijgt-doodstraf-vanwege-steun-aan-protesten", "title": "Iraanse rapper Toomaj Salehi krijgt doodstraf vanwege steun aan protesten", "date_time": "2024-04-24T17:39:26+0200", "text": "De Iraanse rapper Toomaj Salehi is ter dood veroordeeld vanwege zijn rol bij de anti-overheidsprotesten in 2022. Dat zegt zijn advocaat tegen de Iraanse krant Sharq. Salehi werd in oktober 2022 opgepakt omdat hij in zijn muziek steun uitsprak aan de protestbeweging. De dood van de 22-jarige Koerdisch-Iraanse Mahsa Amini was de aanleiding voor maandenlange protesten waartegen het regime hard optrad. De vrouw overleed nadat ze met veel geweld was opgepakt omdat ze haar hoofddoek te los zou hebben gedragen. De rapper werd vorig jaar veroordeeld tot zes jaar gevangenisstraf, en ontliep toen de doodstraf door toedoen van het Hooggerechtshof. Een revolutionaire rechtbank in Isfahan heeft nu volgens de advocaat bepaald dat Salehi alsnog de doodstraf krijgt. Dat vonnis is volgens de raadsman in strijd met het oordeel van het hof. \"We gaan zeker in beroep tegen deze uitspraak\", zegt hij. De Duitse parlementari\u00ebr Ye-One Rhie (Bondsdaglid voor de SPD) maakt ook melding van het vonnis. Zij is politiek sponsor van Toomaj, wat inhoudt dat ze zijn zaak onder de aandacht houdt en de druk opvoert. \"Het is nog steeds volkomen onduidelijk hoe dit vonnis tot stand is gekomen\", schrijft ze op X.   Salehi werd eind vorig jaar korte tijd vrijgelaten. In een video vertelde hij toen over martelingen in de cel. Zo zouden zijn armen en benen zijn gebroken. Hij moest tevens 252 dagen in eenzame opsluiting doorbrengen. Sinds twee weken handhaaft de Iraanse politie de hoofddoekplicht voor vrouwen strenger. Op sociale media worden video's geplaatst waarin te zien is dat de politie hardhandig optreedt tegen vrouwen die zich niet aan de kledingvoorschriften houden. "}, {"ID": 2518011, "url": "https://nos.nl/artikel/2518011-meisje-16-overleden-na-val-uit-woning-in-amsterdam-twee-verdachten-opgepakt", "title": "Meisje (16) overleden na val uit woning in Amsterdam, twee verdachten opgepakt", "date_time": "2024-04-24T16:53:19+0200", "text": "Een 16-jarig meisje is vannacht overleden aan haar verwondingen nadat ze van grote hoogte uit een pand aan de Geldersekade in Amsterdam was gevallen, meldt AT5. Twee 16-jarige jongens renden na het incident de woning uit, zij zijn aangehouden. Het is nog niet bekend of er sprake was van opzet. De politie ontving gisteravond rond 23.45 uur een melding over een groep jongeren die na het forceren van een toegangsdeur het pand binnengingen. \"Toen de agenten aankwamen, troffen ze het meisje zwaargewond aan\", zegt een woordvoerder. Ze werd gereanimeerd op straat en naar het ziekenhuis vervoerd. Daar overleed ze aan haar verwondingen.  Op het moment dat de politie ter plaatse kwam, renden twee jongens het pand uit. Zij zijn aangehouden als verdachten. Beide jongens zijn 16 jaar en komen uit Amsterdam. De politie onderzoekt of er nog meer mensen in het pand aanwezig waren. In kader van het onderzoek kan de politie nog niets zeggen over de toedracht van het ongeval. \"We houden rekening met verschillende scenario's\", zegt de woordvoerder. \"Ook met dat van een noodlottig ongeval.\" Vanwege de onduidelijkheid over het incident roept de politie eventuele getuigen op zich te melden.  "}, {"ID": 2518010, "url": "https://nos.nl/artikel/2518010-na-maanden-getouwtrek-stemt-europees-parlement-in-met-anti-wegkijkwet", "title": "Na maanden getouwtrek stemt Europees Parlement in met anti-wegkijkwet", "date_time": "2024-04-24T16:37:49+0200", "text": "Het Europees Parlement heeft ingestemd met een wet die grote ondernemingen verantwoordelijk houdt voor fouten in hun toeleveringsketen. Europa is daarmee het eerste continent dat harde regels stelt voor misstanden in de toeleveringsketen van bedrijven. Deze \"anti-wegkijkwet\" verplicht grote bedrijven om actie te ondernemen wanneer er ergens in hun keten milieu-of mensenrechtenregels worden geschonden. Het gaat daarbij over problemen op gebieden als kinderarbeid, ontbossing, dwangarbeid en klimaatschade. Lidstaten en grote bedrijven verzetten zich de afgelopen jaren tegen de wet. In december lag er een politiek akkoord, maar een aantal EU-landen kwamen daar toch nog van terug. Na een stemming onder de betrokken ministers lieten Frankrijk, Duitsland en Itali\u00eb vorige maand de wet alsnog sneuvelen.  Europarlementari\u00ebr Lara Wolters (PvdA) is aanjager van de anti-wegkijkwet. Volgens haar is er achter de schermen flink gelobbyd bij de grote bedrijven en de dwarsliggende lidstaten: \"In december hadden we eindelijk een akkoord bereikt na 16 uur lang onderhandelen. Toen moest het van Frankrijk, Duitsland en Itali\u00eb plots allemaal anders. De grote bedrijven hebben druk uitgeoefend op president Macron in Frankrijk en premier Meloni in Itali\u00eb, waardoor er op het allerlaatste moment dit soort schijnbewegingen kwamen.\" Om het akkoord dat nu is bereikt toch te halen, moesten aanpassingen gedaan worden om de drie landen binnenboord te halen. Zo is het aantal bedrijven waarvoor de wet geldt verminderd: eerst zouden bedrijven die meer dan 500 werknemers hebben, zich aan de wet moeten houden. Nu geldt dat voor ondernemingen met meer dan 1000 werknemers. De wet treedt ook pas later in werking dan de bedoeling was, in 2028 in plaats van in 2027.  Voordat de wet in stemming werd gebracht deed Wolters een laatste oproep aan haar medeparlementari\u00ebrs. \"We maken een fundamentele keuze: accepteren we dat mensen aan de andere kant van de wereld onder onveilige omstandigheden en voor een paar euro per dag onze T-shirts maken?\" Ze is blij dat de wet er nu ondanks de aanpassingen toch door is: \"Europa wordt nu het eerste continent dat een harde norm stelt tegen het wegkijken van misstanden in de keten van bedrijven.\" De VVD heeft tegen de anti-wegkijkwet gestemd, tot grote irritatie van Wolters: \"Het is hypocrisie ten top. Jarenlang had de partij de mond vol over de noodzaak van een Europese wet, maar als het erop aankomt kiest de VVD gewoon weer voor de winsten van bedrijven over de ruggen van de meest kwetsbaren.\"  De VVD is niet de enige die tegenstemde, ook JA21 verzet zich. \"Deze wet die zogenaamd de economie moet verduurzamen, zadelt bedrijven op met dure regels. De verliezers zijn de bedrijven en de klanten, zij moeten nu extra veel gaan betalen voor hun producten\", zegt Michiel Hoogeveen, JA21-Europarlementarier. Werkgeversorganisaties MKB Nederland en VNO-NCW spraken zich eerder al uit voor de Europese wet. Voordat de wet in 2028 van kracht kan worden, zullen de EU-landen er nog formeel mee moeten instemmen. Dat gebeurt voor de zomer. "}, {"ID": 2518009, "url": "https://nos.nl/artikel/2518009-rechtszaak-tegen-nederlandse-staat-om-pfas-vervuiling", "title": "Rechtszaak tegen Nederlandse Staat om PFAS-vervuiling", "date_time": "2024-04-24T16:30:01+0200", "text": "Elf organisaties, waaronder vakbonden van militairen en brandweervrijwilligers en actiegroep SchipholWatch, dagen de Staat der Nederlanden voor de rechter. Ze stellen de Staat aansprakelijk voor de verontreiniging en gezondheidsschade die worden aangericht door de giftige stof PFAS. Ze vinden dat de overheid haar zorgplicht onvoldoende vervult en verwijzen daarbij onder meer naar twee door de Verenigde Naties aangenomen resoluties over mensenrechten. Vandaag is een dagvaarding van dik 150 pagina's in Den Haag afgegeven. De rechtszaak wordt namens de organisaties aangespannen door Knoops Advocaten, dat met een team van zes juristen, ondersteund door PFAS-deskundigen, bijna een jaar aan de zaak heeft gewerkt. De dagvaarding bevat achttien vorderingen. De belangrijkste eisen zijn dat erkend wordt dat de Staat aansprakelijk is voor de PFAS-verontreiniging, verplicht wordt alle vervuiling op te ruimen en een landelijk gezondheidsonderzoek uitvoert.  PFAS is een verzamelnaam voor duizenden chemicali\u00ebn die niet afbreekbaar zijn in de natuur. De afkorting PFAS staat voor poly- en perfluoralkylstoffen. Er zijn ongeveer 5000 verschillende soorten. De bekendste zijn GenX, PFOA en PFOS. De stof wordt sinds de jaren 50 gebruikt in antiaanbaklagen in pannen en om regenkleding waterdicht te maken. Ook in smeermiddelen, verpakkingen en blusschuim wordt de stof gebruikt. PFAS zijn onlangs ook gevonden in hobby-eieren. PFAS zijn over het algemeen giftig, binden zich aan weefsel en stapelen zich op in de voedselketen. Ze tasten het immuunsysteem aan. Sommige types zijn bij langdurige blootstelling kankerverwekkend. De organisaties en hun deskundigen noemen de maatregelen die de Staat tot dusverre heeft genomen \"volstrekt onvoldoende om het verontreinigingsprobleem aan te pakken\". Knoops Advocaten ziet parallellen met de Urgenda-zaak. In 2019 werd de Staat door de Hoge Raad verplicht zich te houden aan de afspraken uit het Klimaatakkoord van Parijs. Net als toen worden de pijlen niet gericht op de industrie, maar op de Rijksoverheid.  Uniek in dit geval noemt advocaat Geert-Jan Knoops het feit dat VN-resoluties over mensenrechten worden aangeroepen. Hij denkt dat zijn zaak kansrijk is omdat de VN in 2022 een resolutie aannam waarin een schoon, gezond en duurzaam milieu wordt erkend als een mensenrecht. In maart 2023 volgde een nieuwe VN-resolutie, waarin het Internationaal Gerechtshof in Den Haag om advies wordt gevraagd over de vraag of het als een wettelijke plicht kan worden vastgelegd om de klimaatcrisis aan te pakken. Sindsdien zijn in verschillende landen en internationale rechtbanken uitspraken gedaan die daarop voortborduren, onder andere bij het Europees Hof voor de Rechten de Mens en door hoge rechters in bijvoorbeeld Zweden en Australi\u00eb. Nu is de tijd rijp om het ook in Nederland toe te passen, vindt Knoops.  De elf organisaties hebben verschillende motieven om mee te doen. De brandweerverenigingen doen mee omdat brandweermensen mogelijk langdurig besmet zijn met PFAS in blusschuim. Actiegroep SchipholWatch wijst op PFAS in de bodem rond Schiphol. Het Ouderennetwerk West-Friesland meent dat er een relatie is tussen PFAS en de slechte gezondheid van veel inwoners van het dorp Westwoud. De Nederlandse Staat heeft drie maanden om aan alle eisen te voldoen. Als dat op 21 juli niet gebeurd is, gaat de rechtszaak daadwerkelijk van start. De procedure wordt aangespannen door de volgende organisaties: de Vakbond voor Burger en Militair Personeel (VBM), Vakvereniging Brandweer Vrijwilliger (VBV), Belangenvereniging Brandweer, actiegroep SchipholWatch, Omwonenden Luchthaven Eelde, de Stichting Ouderennetwerk West-Friesland, Stichting Gezond Water en de Milieufederaties van Noord-Holland, Zuid-Holland, Zeeland en Friesland. "}, {"ID": 2518008, "url": "https://nos.nl/artikel/2518008-nieuwe-cao-voor-rijksambtenaren-9-7-procent-meer-loon", "title": "Nieuwe cao voor rijksambtenaren: 9,7 procent meer loon", "date_time": "2024-04-24T16:26:54+0200", "text": "De 150.000 rijksambtenaren in Nederland hebben een nieuwe cao. Ze krijgen in juli een loonsverhoging van 8,5 procent en structureel 50 euro per maand boven op hun salarisschaal. Daarnaast krijgen ze drie keer een eenmalige uitkering, ter compensatie van de inflatie, samen goed voor 2350 euro bruto. De eerste uitkering wordt in mei gegeven. Verder krijgen de rijksambtenaren de mogelijkheid om per jaar 2000 euro studieschuld af te lossen uit het Individueel Keuzebudget. Het leasen van een fiets wordt structureel mogelijk en het betaald zorgverlof wordt verruimd van twee naar vier weken.  De cao heeft een looptijd van 1 juli 2024 tot eind 2025. Opgeteld bedraagt de gemiddelde loonsverhoging 9,7 procent voor anderhalf jaar. Het ligt in lijn met wat elders in andere cao's wordt afgesproken. Zo werd eind vorig jaar de nieuwe politie-cao gesloten met 9,5 procent loonsverhoging. Eind maart bereikten de vakbonden een akkoord met het Rijk over een nieuwe cao. De afgelopen weken hebben de leden van de vakbonden ingestemd met het akkoord en nu heeft demissionair staatssecretaris Van Huffelen ook getekend."}, {"ID": 2518007, "url": "https://nos.nl/artikel/2518007-al-zeker-42-minderjarige-bommenleggers-aangehouden-de-gevolgen-zijn-groot", "title": "Al zeker 42 minderjarige bommenleggers aangehouden: 'De gevolgen zijn groot'", "date_time": "2024-04-24T16:15:32+0200", "text": "Alleen dit jaar al zijn er zeker 42 minderjarige verdachten aangehouden voor het plaatsen van een explosief bij huizen, of plannen daarvoor. De jongsten waren 11 jaar oud. Politie, justitie en jongerenwerkers waarschuwen voor de manier waarop deze jongeren benaderd worden: laagdrempelig, veelal in groepen op sociale media. Hoe gaat dat benaderen, waarom gaan ze in op verzoeken om mee te werken en wat zijn de gevolgen voor deze jongeren? De NOS sprak met jongerenwerkers en jeugdbeschermers en bekeek uitspraken van rechtszaken waarin minderjarigen terechtstonden voor het veroorzaken van explosies, en tekende het verhaal op van een scholier die werd gepakt bij het plaatsen van zo'n bom. In deze video van NOS Stories vertelt 'Liam' hoe hij door de politie werd aangehouden bij het plaatsen van een explosief:   Dat gaat heel makkelijk, zegt jongerenwerker Peter Ottens. Hij is de oprichter van welzijnsorganisatie YETS Foundation in Schiedam en begeleidt kwetsbare jongeren. \"Soms krijgen ze op hun telefoon een priv\u00e9bericht, maar veel jongeren komen de oproepen tegen in groepen op Snapchat. Je wordt daar door vrienden in toegevoegd en zit dan in een groep met tientallen jongeren uit de stad. Je weet vaak niet wie daar allemaal in zitten, dus er hoeft maar \u00e9\u00e9n iemand te zijn met verkeerde intenties en die hele groep wordt bereikt.\" Vaak begint het met de simpele vraag wie een betaald klusje wil doen. Pas later horen de jongeren dat het gaat om het plaatsen van een explosief bij een deur. Dat ziet ook Diede van der Heijden, manager jeugdreclassering in Den Haag. \"Het begint met een berichtje: 'Wil je een dienst leveren voor een paar honderd euro?' Dat klinkt heel aantrekkelijk en laagdrempelig.\" Vaak kunnen de jongeren de gevolgen dan nog niet overzien. \"Pas als je erin zit wordt duidelijk wat je moet doen en dan zit je vast. Dat is heel anders dan wanneer iemand je direct al vraagt: \"Wil je een gewapende straatroof doen?\" Dan weet je meteen dat het menens is en waar je dus ja tegen zegt.\"  De explosies komen inmiddels zo vaak voor, dat ook minderjarigen wel zouden kunnen weten waaraan ze beginnen. Waarom gaan ze dan toch op voorstellen in? \"Af en toe worden jongeren onder druk gezet om het te doen\", zegt jeugdwerker Ottens. \"Dan horen ze: als jij dit explosief niet voor die deur legt, leggen wij hem voor de deur bij je familie.\" Maar hij ziet dat de meeste jongens het doen uit bewijsdrang. \"Soms is er te weinig geld in het gezin, maar zelfs dan is de behoefte aan geld vooral een behoefte om erbij te horen. Met kleding en spullen. Om maar te laten zien: ik ben niet arm, ik ben iemand. Uiteindelijk willen we allemaal ergens bij horen, vooral als je dat van huis uit niet hebt meegekregen.\" Soms gaan jongeren er ook bewust op in om verder te komen in het criminele milieu. Wie de opdrachtgevers zijn wordt vrijwel nooit duidelijk. Het contact loopt via online berichten (die vaak ook meteen weer verdwijnen) en via meerdere tussenpersonen. Die weten volgens Ottens de jongeren te overtuigen met mooie verhalen: \"Dat je zo weer thuis bent als je wordt gepakt, want je bent minderjarig. Die jongere zal niet snel uitzoeken of dat ook echt zo is.\"  Dat verschilt, zegt Jenny van der Meer, gedragswetenschapper bij Jeugdbescherming west. \"Zeker de echt jonge jongens wil je niet te lang in jeugddetentie hebben. Je loopt daar het risico dat ze in contact komen met jongeren die nog veel dieper in het criminele milieu zitten. Je wilt eigenlijk dat ze zo snel mogelijk hun normale routine weer oppakken met school en eventueel de sportclub\". Maar dat betekent niet dat de gevolgen gering zijn. \"Er volgt na detentie eigenlijk altijd een vorm van toezicht en begeleiding, dat kan zo twee jaar duren.\" Per jongere wordt gekeken wat nodig is. Je kunt denken aan een meldplicht, gesprekken met de ouders erbij, weerbaarheidstrainingen en behandeling van eventuele psychische problemen. Ook wordt gezocht naar werk of een opleiding. Ingaan op zo'n opdracht kan dus grote gevolgen hebben. \"Als je gepakt en veroordeeld wordt heb je voor je leven een strafblad\", zegt manager jeugdreclassering Van der Heijden. \"Dat heeft een behoorlijke impact op je toekomst. Ik spreek wel eens jongens die in de beveiliging of bij defensie willen werken. Die moet ik dan meteen uit de droom helpen: dat gaat lastig worden met een strafblad.\" De NOS bekeek zo'n twintig uitspraken van rechtszaken waarin een minderjarige terechtstond voor het plaatsen van een explosief. In vrijwel alle zaken werd jeugddetentie opgelegd, meestal een paar maanden. In veel gevallen moet de jongere ook een schadevergoeding betalen, vaak duizenden euro's.  Het benaderen van de jongeren is moeilijk tegen te gaan, zeggen alle partijen. Wat wel kan is het gesprek aangaan met jongeren: wat maakt dat je hiervoor openstaat? \"Wanneer je doorvraagt en verder komt in je relatie met de jongere, kom je soms op verdriet van het missen van een vader in het gezin of armoede\", vertelt jongerenwerker Ottens. \"Dan kunnen we samen ontdekken: wat is een positiever alternatief om aan die behoefte te voldoen?\" Dat soort gesprekken zijn er nog onvoldoende, vindt hij. \"Het wordt echt onderschat hoeveel jongeren hiervoor benaderd worden.\" Juist minderjarigen blijken soms makkelijk te verleiden. De politie zegt nog geen beeld te hebben hoe groot het aandeel minderjarige verdachten precies is. Duidelijk is wel dat het grootste deel van de verdachten jonger dan 23 is. "}, {"ID": 2518006, "url": "https://nos.nl/artikel/2518006-drie-mannen-opgepakt-na-drama-met-migrantenboot-op-kanaal", "title": "Drie mannen opgepakt na drama met migrantenboot op Kanaal", "date_time": "2024-04-24T15:59:53+0200", "text": "De Britse politie heeft drie mannen aangehouden in verband met de dood van vijf migranten. Die verdronken gisteren bij een poging om het Kanaal tussen Frankrijk en Engeland over te steken. De drie worden verdacht van het faciliteren van illegale migratie. Ze hebben de Sudanese en Zuid-Sudanese nationaliteit en zouden illegaal in Groot-Brittanni\u00eb verblijven. Bij de overtocht probeerden 112 migranten Groot-Brittanni\u00eb te bereiken. Onderweg ging het mis toen er door een nog onbekende oorzaak paniek uitbrak. Een deel van de opvarenden kwam in de verdrukking en ook sprongen er mensen in het water. Onder de doden is een meisje van 7.  Van de 112 mensen die de tocht ondernamen, zijn er 47 door de Franse hulpdiensten uit het water gehaald. Ze werden bij Wimereux aan land gebracht. De rest van de groep wilde volgens de Franse autoriteiten geen hulp en is doorgevaren. Ze zijn aangekomen in Groot-Brittanni\u00eb en daar verhoord over het drama. De Franse kustwacht bracht 47 mensen terug naar het Franse vasteland.   "}, {"ID": 2518003, "url": "https://nos.nl/artikel/2518003-ondernemer-sanderink-moet-door-hem-opgericht-centric-91-miljoen-euro-betalen", "title": "Ondernemer Sanderink moet door hem opgericht Centric 91 miljoen euro betalen", "date_time": "2024-04-24T15:36:27+0200", "text": "De omstreden zakenman Gerard Sanderink moet per direct ruim 91 miljoen euro betalen aan het door hem opgerichte IT-bedrijf Centric. De Amsterdamse rechtbank heeft dat bepaald. Sanderink had juist 30 miljoen euro ge\u00ebist van Centric, maar werd in het ongelijk gesteld. Het conflict draait om een lening van 80 miljoen euro. In de tijd dat Sanderink nog zelf de baas was bij Centric, had hij dat bedrag als dividend laten uitkeren aan zijn holding Sanderink Investments. De uitkering werd twee jaar later omgezet in een lening, omdat juristen bang waren dat de dividenduitkering mogelijk nadelig zou kunnen zijn voor Sanderinks andere bedrijf Strukton, dat coronasteun had ontvangen. Een van de voorwaarden voor de coronasteun was dat verwante bedrijven geen dividend mochten uitkeren. Tijdens de rechtszaak bleek dat Sanderink ervan uitging dat hij het geld niet terug hoefde te betalen, schrijft RTV Oost. Hij eiste bovendien dertig miljoen euro extra dividend op. Maar het huidige bestuur van Centric eiste de 80 miljoen plus rente en kosten, in totaal iets meer dan 91 miljoen, terug en heeft gelijk gekregen van de rechtbank. Sanderink moet per direct betalen, ook een hoger beroep tegen dit vonnis houdt de betalingsverplichting niet tegen, aldus de rechtbank.  Sanderink stelde eerder dat hij in een \"financi\u00eble noodtoestand\" zou komen, als hij zou moeten betalen. De rechtbank acht die angst van Sanderink aannemelijk, \"gezien het feit dat dividenduitkering van Centric de enige voornaamste inkomstenbron van Sanderink is\". Maar de rechters zien ook dat de gevallen Twentse zakenman al ruim een jaar \"in verzuim is\". \"En uit niets blijkt dat hij binnen afzienbare tijd alsnog in staat zal zijn om aan de vordering te voldoen.\"  Sanderink gaf jarenlang leiding aan grote bedrijven, zoals Centric en het bouw- en spoorbedrijf Strukton. Bij beide bedrijven is hij alle zeggenschap kwijt. Bij Centric werd hij in 2022 onteigend. Hij kwam toen geregeld in het nieuws met allerlei procedures tegen zijn ex-vrouw, die ook in dienst was van Centric. In dat conflict betrok hij ook het bedrijf, waarna drie bestuurders opstapten. Bij Strukton nam de raad van commissarissen vorig jaar de leiding over \"in het belang van de ondernemingen, medewerkers en andere belanghebbenden\". Het ging toen niet alleen om zijn grillige manier van leidinggeven. Sanderink werd samen met andere oud-directieleden van Strukton ook verdacht van omkoping bij een groot bouwproject in Saudi-Arabi\u00eb. Sanderink viel ook op door zijn relatie met Rian van Rijbroek, die zich voordoet als cyberdeskundige. "}, {"ID": 2518000, "url": "https://nos.nl/artikel/2518000-argentinie-wil-aanhouding-iraanse-minister-vanwege-bomaanslag-in-1994", "title": "Argentini\u00eb wil aanhouding Iraanse minister vanwege bomaanslag in 1994", "date_time": "2024-04-24T15:14:39+0200", "text": "De Argentijnse regering wil dat de Iraanse minister van Binnenlandse Zaken wordt aangehouden. Ahmad Vahidi is volgens Argentini\u00eb verantwoordelijk voor de aanslag in 1994 op een Joods cultureel centrum in de hoofdstad Buenos Aires. Daarbij kwamen 94 mensen om het leven en raakten nog eens 300 mensen gewond. Vahdi was destijds verantwoordelijk voor de Quds-brigade, de speciale afdeling van de Iraanse Revolutionaire Garde die verantwoordelijk is voor bijzondere militaire operaties in het buitenland. In die hoedanigheid zou hij volgens Argentini\u00eb de opdracht hebben gegeven voor de aanslag.  Het verzoek van Argentini\u00eb komt op een opvallend moment, omdat de Iraanse minister deze dagen met een delegatie een bezoek zou brengen aan Pakistan en Sri Lanka. Die landen hebben van de internationale politieorganisatie Interpol het verzoek gekregen om hem aan te houden, maar ze zijn niet verplicht om dat te doen. Het is niet duidelijk of dat aan de orde is, omdat het Iraanse persbureau Irna schrijft dat Vahidi vandaag in Iran was. Het is onbekend of hij eerder is teruggekomen van de reis of dat hij helemaal niet is vertrokken.  Het Argentijnse verzoek komt twee weken na een uitspraak van de hoogste rechter in het land, die bepaalde dat Iran verantwoordelijk is voor het bloedbad.  Bij de aanslag op 18 juli 1994 liet een zelfmoordterrorist in Buenos Aires een zware bom afgaan die in een bestelbus lag. De bus was geparkeerd in het belangrijkste gebouw van de Joodse gemeenschap van de stad. Er volgde een enorme explosie, waardoor het gebouw van zeven verdiepingen helemaal werd verwoest. Vrijwel alle slachtoffers waren Joods. Het is nog steeds de dodelijkste aanslag in de Argentijnse geschiedenis.  Argentini\u00eb, maar ook de Verenigde Staten en Isra\u00ebl, houden terreurorganisatie Hezbollah verantwoordelijk voor de aanslag. Op de achtergrond zou Iran een belangrijke rol hebben gespeeld als opdrachtgever. Hezbollah en Iran hebben altijd ontkend er iets mee te maken te hebben en tot een veroordeling kwam het nooit. Dat had waarschijnlijk te maken met de politieke situatie in Argentini\u00eb. Verschillende presidenten zouden het onderzoek naar de aanslag hebben gefrustreerd. President Menem, die in 1994 aan de macht was, zou Iraanse steekpenningen hebben gekregen. Zijn toenmalige chef inlichtingen is in die zaak veroordeeld. Later had het onderzoek geen prioriteit omdat Argentini\u00eb en Iran op economisch gebied de banden wilden aanhalen."}, {"ID": 2517998, "url": "https://nos.nl/artikel/2517998-parlementaire-enquete-corona-gaat-tweeenhalf-jaar-duren", "title": "Parlementaire enqu\u00eate corona gaat twee\u00ebnhalf jaar duren", "date_time": "2024-04-24T15:01:21+0200", "text": "De parlementaire enqu\u00eate naar de aanpak van de coronacrisis gaat naar verwachting 2,5 jaar duren, iets korter dan een eerdere onderzoeksopzet. Dat heeft VVD-Kamerlid Daan de Kort, voorzitter van de parlementaire enqu\u00eatecommissie, gezegd in zijn toelichting op het onderzoek. \"We weten allemaal hoeveel impact corona heeft gehad. Als je alle aspecten zorgvuldig wilt onderzoeken is daar tijd voor nodig\", zegt De Kort. \"En we gaan ook onderzoeken hoe er wordt omgegaan met critici op het proces en of de besluitvorming van het kabinet en de Tweede Kamer wel zorgvuldig is geweest.\" Belangrijke onderzoeksvragen zijn op welke manier de politiek afwegingen heeft gemaakt tussen het belang van volksgezondheid en andere maatschappelijke belangen. Ook wordt er gekeken naar hoe er met grondrechten werd omgegaan en welke rol de zorgsector had in het besluitvormingsproces. De enqu\u00eatecommissie begint met dossieronderzoek, dat duurt tot februari 2025. Daarna volgen besloten voorgesprekken met politici, deskundigen en andere betrokkenen. Vanaf december 2025 beginnen de openbare verhoren. Pas een jaar later zal het eindrapport verschijnen. Daar komen ook aanbevelingen voor de toekomst in te staan.  Aan het onderzoek doen Kamerleden van zes partijen mee. Naast De Kort zijn dat Anita Pijpelink (GL-PvdA), Peter Smitskam (PVV), Rosanne Hertzberger (NSC), Claudia van Zanten (BBB) en Pepijn van Houwelingen (FvD). Hertzberger en Van Houwelingen lieten zich tijdens de coronacrisis kritisch uit over de beperkende maatregelen en het vaccinatiebeleid. Van Houwelingen is door zijn partij speciaal teruggehaald naar de Kamer voor de eerste zes maanden van de parlementaire enqu\u00eate. Zijn collega Freek Jansen heeft tijdelijk zijn Kamerzetel afgestaan. Wanneer Van Houwelingen zijn zetel weer opgeeft en wie van de drie FvD-Kamerleden hem dan opvolgt is nog niet bekend. De zes commissieleden hebben hun onderlinge werkafspraken op papier gezet, bijvoorbeeld over het omgaan met vertrouwelijke stukken. De Kort: \"De leden van de commissie moeten zich gedurende de onderzoeksperiode neutraal en betrouwbaar opstellen. Het is ook belangrijk dat de leden een bepaald commitment met elkaar uitspreken.\" De parlementaire enqu\u00eate gaat niet alleen lang duren, hij kent ook een lange aanloop. Al in november 2021 besloot de Kamer dat dit zwaarste onderzoeksmiddel moest worden ingezet. Daarna verliep het werk van de voorbereidende commissie, in 2022, niet vlekkeloos door interne conflicten en het vertrek van voorzitter Arib. In 2023 werd de enqu\u00eate op de lange baan geschoven omdat er te weinig partijen in de commissie wilden. De nieuwe Tweede Kamer zette hem dit jaar weer op de agenda. "}, {"ID": 2517997, "url": "https://nos.nl/artikel/2517997-man-opgepakt-voor-ondergronds-bankieren-met-45-miljoen", "title": "Man opgepakt voor ondergronds bankieren met 45 miljoen", "date_time": "2024-04-24T14:51:33+0200", "text": "In Rotterdam is een man opgepakt die wordt verdacht van ondergronds bankieren met in totaal 45 miljoen euro. Hij werd eerder deze maand al aangehouden, meldt het Openbaar Ministerie. Ook zijn vrouw en een minderjarig familielid worden verdacht van witwassen. De autoriteiten kwamen de man van 47 op het spoor in een onderzoek naar berichten van het versleutelde communicatieplatform Sky ECC. Daaruit bleek dat een persoon met drugshandelaren communiceerde over geldoverdrachten. De verdachte ontving ook foto's van partijen drugs. Dat was in 2020 en 2021. De man kon vervolgens gekoppeld worden aan een onderzoek naar een toko in Rotterdam, waar gebruikgemaakt kon worden van ondergronds bankieren. Daarvoor werden eerder deze maand twee mensen opgepakt.  Ook zijn bij de toko mobiele telefoons in beslag genomen. Op een van die telefoons zijn berichten van de 47-jarige Rotterdammer en zijn vrouw gevonden. Daarin werden onder meer foto's van bankbiljetten en printscreens van geplande geldoverdrachten gedeeld. Volgens het OM gingen de geldoverdrachten ook na 2021 door.   Ondergronds bankieren is een vorm van georganiseerde misdaad. Op deze manier wordt crimineel geld verplaatst binnen een netwerk van ondergrondse bankiers en geldmakelaars. Het kan bijvoorbeeld gaan om contant geld dat wordt omgezet in cryptovaluta. Zo kunnen grote partijen drugs worden betaald en ook corrupte douaniers of uitvoerders van liquidaties. Bovendien kunnen drugsbazen ongezien veel geld uitgeven in het buitenland door gebruik te maken van een ondergronds banksysteem. "}, {"ID": 2517996, "url": "https://nos.nl/artikel/2517996-voormalig-leider-noord-ierse-dup-voor-de-rechter-voor-verkrachting", "title": "Voormalig leider Noord-Ierse DUP voor de rechter voor verkrachting", "date_time": "2024-04-24T14:35:42+0200", "text": "Jeffrey Donaldson, de voormalig leider van de pro-Britse DUP in Noord-Ierland, wordt beschuldigd van meerdere zedendelicten, waaronder verkrachting. Vandaag moest hij voor het eerst in de rechtbank verschijnen. Zijn vrouw, Eleanor Donaldson, wordt in vier zaken beschuldigd van medeplichtigheid. In totaal liggen er elf aanklachten tegen de 61-jarige Donaldson, afkomstig van twee personen. De misdrijven zouden zich tussen 1985 en 2006 hebben afgespeeld: het gaat om \u00e9\u00e9n verkrachtingszaak en tien andere aanklachten voor medeplichtigheid aan misdaden. Donaldson en zijn vrouw zijn vrijgelaten op borgtocht van 350 Britse pond. De rechtszaak gaat op 22 mei verder.  Eerder werd bekend dat Donaldson zijn werk als leider had neergelegd omdat hij was aangeklaagd voor seksueel wangedrag. De Noord-Ierse DUP schorste hem daarnaast ook als lid. Donaldson en zijn vrouw werden eind maart gearresteerd en ondervraagd. Donaldson zei dat het ging om gebeurtenissen die zich een tijd geleden hebben afgespeeld. In een brief aan de partijleiders zei hij dat hij de beschuldigingen \"krachtig zou betwisten\". Donaldson leidde de protestantse Democratic Unionist Party (DUP) sinds 2021. Daarvoor zat hij bijna 25 jaar lang in het Noord-Ierse parlement. Bij de verkiezingen van 2022 verloor de DUP van de katholiek-republikeinse Sinn F\u00e9in. "}, {"ID": 2517992, "url": "https://nos.nl/artikel/2517992-minister-dijkgraaf-te-veel-studenten-krijgen-geen-stagevergoeding", "title": "Minister Dijkgraaf: te veel studenten krijgen geen stagevergoeding", "date_time": "2024-04-24T14:00:01+0200", "text": "Te veel studenten krijgen geen stagevergoeding, vindt demissionair minister Dijkgraaf van Onderwijs. Dat moet anders en daarom doet hij een oproep aan werkgevers. \"Iedere student verdient een positieve eerste kennismaking met de arbeidsmarkt, daar hoort een passende stagevergoeding bij.\" Dijkgraaf heeft onderzoeken laten uitvoeren naar stagevergoedingen en daaruit blijkt dat het per niveau verschilt. In het hbo krijgt ongeveer driekwart van de studenten een stagevergoeding, bij studenten op de universiteit die een stage volgen is dat ongeveer twee derde en in het mbo gaat het om zo'n 40 procent van de studenten (in de beroepsopleidende leerweg).  Hbo'ers die een onderwijsopleiding volgen zijn een negatieve uitschieter, zegt Dijkgraaf. Ruim driekwart van de stagiairs in die sector krijgt geen stagevergoeding. \"In een tijd met grote personeelstekorten waarbij we alles op alles zetten om het lerarentekort te bestrijden, horen onderwijsstagiairs een passende vergoeding te krijgen.\" Het basis- en voortgezet onderwijs moeten hier volgens hem \"echt een stap naar voren zetten\". Het ministerie roept de sociale partners in het onderwijs op om tot een stagevergoedingsregeling te komen die voor iedereen gelijk is. In een aantal andere sectoren zoals de bouw, ziekenhuizen en de horeca gaat het volgens de minister al beter dan vroeger.  Uit een van de onderzoeken blijkt dat in een groot deel van de afgesloten cao's afspraken over stagevergoedingen ontbreken. Slechts 10 procent rept over een vergoeding van stagiairs. Dijkgraaf spoort sectoren aan om hier aandacht voor te hebben in cao's. \"Daarnaast roep ik bedrijven op om, ook als er geen afspraken zijn gemaakt in een cao, studenten een passende stagevergoeding te geven\", zegt Dijkgraaf. \"Het ontbreken van een vergoeding of een cao-afspraak, de verschillen tussen studenten, dat moet echt anders.\" Dat stagevergoedingen te wensen overlaten is al langer bekend. Twee jaar geleden bleek dat een kwart van de studenten met een stage werd ingezet als goedkope arbeidskracht. En een jaar geleden trok Dijkgraaf aan de bel omdat mbo'ers er slechter vanaf kwamen dan hbo'ers en wo'ers.  Iemand die stage loopt, heeft geen recht op het wettelijk minimumloon. Dat komt doordat bij een stage de nadruk ligt op het leren. Voor werk is een arbeidsovereenkomst verplicht en daarmee ook het wettelijk minimumloon. Is het doel van de stage niet leren maar werken, dan heeft de stagiair wel recht op het minimumloon. Werkgevers zijn niet verplicht om een stagevergoeding te betalen. Ze bepalen zelf hoeveel ze willen betalen. Er is geen minimumbedrag of maximumbedrag. Voor de wet wordt geen onderscheid gemaakt tussen een stage en een werkervaringsplek, omdat het in beide gevallen moet gaan om het leren. "}, {"ID": 2517991, "url": "https://nos.nl/artikel/2517991-inval-bij-chinees-bagagescanbedrijf-nuctech-in-rotterdam", "title": "Inval bij Chinees bagagescanbedrijf Nuctech in Rotterdam", "date_time": "2024-04-24T13:54:49+0200", "text": "Bij de Nederlandse vestiging van het Chinese bedrijf Nuctech is een inval gedaan. Nuctech maakt scanapparatuur voor de controle van containers en bagage die Europa in- en uitgaan. De Europese Commissie had opdracht gegeven tot de inval. De Commissie vermoedt dat het bedrijf Chinese subsidie ontvangt. Daarmee zou de onderneming een streepje voor hebben bij aanbestedingen voor apparatuur op luchthavens. Het bedrijf bevestigt de inval tegenover de NOS. \"Over de inhoud van het onderzoek kan ik niets zeggen. Dat is vertrouwelijk, maar we zullen volledig meewerken\", zegt Nuctech-directielid Robert Bos. Hoelang het onderzoek in beslag zal nemen, weet Bos niet: \"Het is in ieder geval duidelijk dat dit morgen niet klaar is.\" Ook bij de Poolse vestiging van Nuctech, waar software wordt ontwikkeld, heeft een inval plaatsgevonden.  Europarlementari\u00ebr Bart Groothuis (VVD) drong al langer aan bij de Europese Commissie op onderzoek naar Nuctech. \"Dit bedrijf controleert met scanapparatuur onze luchthavens en havens met steun van de Chinese staat.\" Groothuis vindt het onwenselijk dat Nuctech een belangrijke rol speelt bij de Europese grenscontroles. \"De douane zegt dat dit bedrijf goed is in drugs opsporen. Dat zal wel, maar China is een land met een offensief spionagebeleid. Je moet je afvragen wat China allemaal doet met die bezittingen en gegevens.\" "}, {"ID": 2517990, "url": "https://nos.nl/artikel/2517990-om-bepaalt-straf-voor-vier-medewerkers-groningse-zorgboerderij-zelf", "title": "OM bepaalt straf voor vier medewerkers Groningse zorgboerderij zelf", "date_time": "2024-04-24T13:53:28+0200", "text": "Vier medewerkers van een zorgboerderij in het Groningse Wedde moeten van het OM verschijnen voor een hoorzitting waar een mogelijke straf wordt bepaald. Hun zaken worden voorgelegd aan de officier van justitie en niet aan de rechtbank. Een datum is niet bekendgemaakt. De officier van justitie kan lichte strafbare feiten zelf afdoen. Dan komt de zaak niet voor de rechter, maar beslist het OM zelf over de straf, als vaststaat dat een verdachte schuldig is. Op de boerderij werden de bewoners met een ernstige meervoudige beperking mishandeld door de medewerkers. De zorginstelling sloot in december 2022. De zaken tegen vijf andere medewerksters van een zorgboerderij Aurora Borealis in Groningen zijn door het Openbaar Ministerie geseponeerd, meldt het OM vandaag. Het OM zegt dat bij vier van de vijf medewerksters van wie de zaken zijn geseponeerd wel is bewezen dat ze zich schuldig hebben gemaakt aan mishandeling van \u00e9\u00e9n of meer bewoners van de zorgboerderij. Maar hun aandeel in de misstanden in de zorgboerderij in het dorp Wedde was zo klein, dat vervolging niet op zijn plaats is, aldus het OM. De vijfde medewerkster hoeft niet voor de rechter te verschijnen omdat door haar meldingen als klokkenluider bij Alberto Stegeman en de politie een einde gemaakt kon worden aan de misstanden.  De vier andere medewerkers die wel zijn opgeroepen voor een hoorzitting van het OM waren allemaal nog werkzaam op Aurora Borealis toen politie en OM op 19 december ingrepen in Wedde. Zij hebben zich volgens het OM gedurende langere tijd allemaal schuldig gemaakt aan ernstige misdragingen tegen de bewoners. De twee hoofdverdachten in de zaak staan op 10 en 12 juni terecht voor de rechtbank Groningen. Hun wordt de mishandeling met voorbedachten rade van de tien bewoners van de zorgboerderij tenlastegelegd.  De zaak kwam aan het rollen nadat onderzoeksjournalist Alberto Stegeman er in oktober 2022 opnames van had gemaakt met een verborgen camera. Pas in december greep de inspectie dus daadwerkelijk in. In februari 2023 verscheen een rapport van de Inspectie Gezondheidszorg en Jeugd (IGJ) over de misstanden in de zorgboerderij. Er stonden voorbeelden van ernstige vernederingen van bewoners. Zo werd een cli\u00ebnt in een sloot gezet en een ander met zijn hoofd in de wc geduwd. Aurora Borealis was geen offici\u00eble zorginstelling, maar een locatie waar zorg werd verleend op basis van het persoonsgebonden budget (pgb). Daardoor was er ook minder zicht op de kwaliteit van de zorg. "}, {"ID": 2517988, "url": "https://nos.nl/artikel/2517988-partijkantoor-christenunie-beklad-partij-doet-aangifte", "title": "Partijkantoor ChristenUnie beklad, partij doet aangifte", "date_time": "2024-04-24T13:03:28+0200", "text": "Het partijkantoor van de ChristenUnie in Amersfoort is de afgelopen dagen twee keer beklad met teksten en stickers die waren gericht tegen Isra\u00ebl. Dat zei partijleider Mirjam Bikker in het radioprogramma Sven op 1. De partij gaat aangifte doen. De eerste keer was afgelopen weekend, de tweede bekladding werd vanochtend ontdekt. Volgens een woordvoerder van de partij was er 'steunt genocide' en 'financiert genocide' op het pand geschreven. Op de stickers stond de tekst 'Boycott Israeli Apartheid'. De ChristenUnie zegt dat er beelden worden bekeken en dat met de politie wordt overlegd hoe hier verder mee moet worden omgegaan. De christelijke partij komt van oudsher op voor de belangen van Isra\u00ebl. Zo ziet de ChristenUnie Jeruzalem als ongedeelde hoofdstad van het land en pleit de partij voor een \"eerlijke behandeling van Isra\u00ebl binnen de EU en in internationale samenwerkingsverbanden\". Correctie door de redactie: in een eerdere versie van dit artikel stond in de kop ten onrechte dat het partijkantoor van de CU was beklad met antisemitische teksten. Dat is hierboven aangepast. "}, {"ID": 2517978, "url": "https://nos.nl/artikel/2517978-koninklijke-paarden-op-hol-geslagen-in-het-centrum-van-londen", "title": "Koninklijke paarden op hol geslagen in het centrum van Londen", "date_time": "2024-04-24T11:55:02+0200", "text": "In het centrum van Londen zijn vanochtend meerdere paarden op hol geslagen. Op beelden op X is te zien dat de dieren door de straten rennen rond Aldwych. Inmiddels zijn alle paarden gevangen, meldt de politie van de Britse hoofdstad. Een woordvoerder van het leger zegt tegen Britse media dat zeker vier mensen gewond zijn geraakt. De paarden horen bij de stallen van het Britse koningshuis. Ze zouden zijn losgebroken tijdens een oefening in de wijk Belgravia. Volgens de woordvoerder ging het in totaal om vijf paarden. Op foto's en video's zijn twee paarden te zien, waarvan er eentje onder het bloed zit. De dieren renden in hun paniek tegen taxi's en een bus aan. De paarden renden dwars door het centrum heen:  Een taxichauffeur vertelt tegen de BBC dat hij drie paarden richting Buckingham Palace zag galopperen. \"Het klonk alsof er een auto-ongeluk was.\" Volgens de chauffeur stond er een busje onder het bloed bij een hotel met een flinke deuk in de zijkant. \"Alle ramen waren kapot, dus ik denk dat het witte paard ertegenaan is gerend.\""}, {"ID": 2517977, "url": "https://nos.nl/artikel/2517977-afd-lijsttrekker-in-brussel-blijft-aan-en-zegt-aangehouden-medewerker-te-ontslaan", "title": "AfD-lijsttrekker in Brussel blijft aan en zegt aangehouden medewerker te ontslaan", "date_time": "2024-04-24T11:30:42+0200", "text": "De Duitse Europarlementari\u00ebr Maximilian Krah blijft aan als lijsttrekker van de radicaal-rechtse partij Alternative f\u00fcr Deutschland (AfD) bij de Europese verkiezingen en gaat zijn medewerker die maandag werd opgepakt op verdenking van spionage ontslaan. Dat heeft Krah laten weten na een ontmoeting met de partijtop. Wel zei Krah niet aanwezig te zijn bij de aftrap van de campagne voor de Europese verkiezingen.  Jian Guo, een Chinees-Duitse medewerker van Krah, werd maandag gearresteerd in Dresden. Guo wordt ervan verdacht allerlei parlementaire stukken van het Europees Parlement te hebben doorgespeeld aan China. In een eerste reactie op X gisteren, noemde Krah spioneren voor een buitenlandse staat \"een ernstige beschuldiging\". Hij zei Guo te zullen ontslaan als de verdenkingen zouden worden bewezen.  Door de arrestatie nam de druk om af te treden toe voor Krah. Onder meer Bondsdaglid Strack-Zimmermann riep de AfD-lijsttrekker op om op te stappen. Krah zelf wil daar niets van weten. Op X reageert hij laconiek met de woorden \"wat had de pers dan verwacht?\" op een Duitse journalist die meldt dat Krah ongeschonden uit een ontmoeting met de partijleiders is gekomen en aanblijft als lijsttrekker.  Het is de tweede keer in korte tijd dat de partij in opspraak raakt. Begin deze maand werd de tweede kandidaat op de Europese lijst, het huidige Bondsdaglid Petr Bystron, in verband gebracht met geld uit Rusland. AfD liet toen weten voorlopig achter het prominente partijlid te blijven staan. "}, {"ID": 2517976, "url": "https://nos.nl/artikel/2517976-arrestaties-om-mesaanval-op-australische-bisschop", "title": "Arrestaties om mesaanval op Australische bisschop", "date_time": "2024-04-24T11:18:52+0200", "text": "De Australische politie heeft bij een grote anti-terreuroperatie vanochtend zeven mensen aangehouden. Ze zouden betrokken zijn bij de mesaanval op een Assyrische bisschop in Sydney, ruim een week geleden. Alle verdachten zijn minderjarig en kennen elkaar, heeft de politie bekendgemaakt. Ze zouden een \"religieus gemotiveerde extremistische ideologie\" aanhangen. De politie viel met 400 agenten op dertien plekken woningen binnen in de buurt van Sydney. Vorige week werd bisschop Mari Emmanuel tijdens een dienst aangevallen met een mes, waarbij ook vijf anderen gewond raakten. De aanval was te zien door een livestream van de dienst. Volgens de politie was de aanval het werk van een 16-jarige jongen. Hij was een bekende van de politie. De politie beschouwt de aanval een terreurdaad. De jongen werd ter plekke overmeesterd en opgepakt. Hij zit nog vast en riskeert een levenslange gevangenisstraf. Volgens zijn advocaat lijdt de jongen aan een psychische aandoening.  Naast de terreurverdachten zijn ook een aantal mensen opgepakt die betrokken was bij rellen die na de steekpartij ontstonden. Honderden mensen verzamelden zich bij het gebedshuis. Er werd met stenen en andere spullen gegooid naar de politie waarbij een aantal agenten gewond raakte. Vandaag is bekendgemaakt dat daarvoor een aantal verdachten zijn opgepakt. Video's van de aanval staan nog steeds online. De Australische mediawaakhond had berichtenplatform X aangeklaagd om de beelden te laten verwijderen. Maar Emmanuel wil dat die online te zien blijven, zonder daar een reden voor te geven. Eerder heeft de bisschop gezegd de dader te hebben vergeven."}, {"ID": 2517975, "url": "https://nos.nl/artikel/2517975-nederland-moet-weer-asielaanvragen-van-palestijnen-behandelen", "title": "Nederland moet weer asielaanvragen van Palestijnen behandelen", "date_time": "2024-04-24T11:06:03+0200", "text": "De Nederlandse Staat moet weer asielaanvragen van Palestijnen in behandeling nemen. Dat heeft de Raad van State geoordeeld in een zaak die drie Palestijnse vluchtelingen hadden aangespannen. Demissionair staatssecretaris Van der Burg (Asiel) kwam in december met een behandelstop van een half jaar vanwege de oorlog in Gaza. Hij noemde de situatie in het gebied onzeker en zei dat er \"geen bestendig beleid\" mogelijk was. Maar volgens de hoogste bestuursrechter heeft de staatssecretaris dat besluit niet goed gemotiveerd. Van der Burg zou zich niet hebben gebaseerd op de meest actuele informatie over de oorlog in Gaza. Daardoor is hij onvoldoende ingegaan op de ontwikkelingen van begin november tot 19 december 2023, zegt de Raad van State.  Door de behandelstop wees de Immigratie- en Naturalisatiedienst (IND) asielverzoeken van Palestijnen niet af, maar werden ook geen verblijfsvergunningen toegekend. Ook zijn geen nieuwe asielaanvragen van Palestijnen in behandeling genomen. De behandelstop raakte vooral Palestijnen die hun families in Gaza hadden achtergelaten. Deze groep kon geen beroep doen op gezinshereniging om hun gezinnen naar Nederland te halen. Dat is alleen mogelijk voor asielzoekers met een geldige verblijfsstatus. De drie Palestijnen die naar de rechter waren gestapt vonden dat de situatie in Gaza niet onzeker was, maar onveilig en ook niet tijdelijk, waardoor de asielaanvragen van Palestijnen wel binnen de afgesproken termijn behandeld moeten worden.  \"We zijn vooral blij voor onze cli\u00ebnten en leden van hun gezin dat ze niet nog meer vertraging zullen oplopen in hun asielprocedures\", zegt Flip Sch\u00fcller, een van de advocaten die de Palestijnen in deze rechtszaak bijstonden. Vanwege de behandelstop leven Palestijnse vluchtelingen in Nederland volgens hem in onzekerheid en uitzichtloosheid. De uitspraak van de Raad van State gaat overigens niet om een verruiming of versnelling van het toelatingsbeleid, stelt Sch\u00fcller. Ook gaat het niet om het afwijzen van de asielaanvragen. \"De IND kan nog altijd asielaanvragen van Palestijnen afwijzen. Maar ze moeten alle aanvragen wel binnen de wettelijke termijn behandelen\", zegt hij. Naar schatting gaat het volgens Sch\u00fcller om minder dan honderd Palestijnse vluchtelingen in Nederland die hun asielprocedures afwachten. Het ministerie van Justitie en Veiligheid zegt de uitspraak van de Raad van State te bestuderen om te kijken wat dit precies betekent. Daarna volgt een reactie.  "}, {"ID": 2517974, "url": "https://nos.nl/artikel/2517974-minister-corporatie-moet-ouderen-leeuwarden-blijven-huisvesten", "title": "Minister: corporatie moet ouderen Leeuwarden blijven huisvesten", "date_time": "2024-04-24T10:53:42+0200", "text": "Demissionair minister De Jonge heeft een corporatie teruggefloten die een aantal seniorencomplexen in Leeuwarden wilde verkopen. De minister vindt dat de woningbouwcorporatie pas mag verkopen als er zekerheid bestaat over het aantal ouderenwoningen in de Friese hoofdstad. Het 'verkoopverbod' van de minister is een tegenslag voor woningcorporatie Habion. Habion zegt alleen actief te willen zijn in gemeenten waar de \"absolute vraag naar woningen voor ouderen het grootst is\". En Leeuwarden hoort daar niet bij, vindt Habion. Dus werden onlangs vier complexen met in totaal 241 woningen voor kwetsbare ouderen te koop aangeboden. Met de verwachte opbrengst wilde Habion elders in het land, vooral in het westen, nieuwe woningen bouwen.  De gemeente Leeuwarden en huurdersplatform Nieuw Elan hebben zich van begin af aan verzet tegen de verkoopplannen van Habion. Zij wijzen erop dat in Leeuwarden juist wel grote behoefte zou bestaan aan (senioren-)woningen. Ze noemen ook een getal: de komende tien jaar moeten er in de stad 1100 huizen bij komen. De gemeente heeft nog geprobeerd een tussenweg te vinden. Het college vroeg Habion om de 241 eenheden die met de verkoop van de complexen weg zouden vallen, terug te bouwen \u00e9n nog eens 400 nieuwe woningen toe te voegen. Maar daar had Habion volgens Omrop Frysl\u00e2n, geen boodschap aan. Vervolgens vroeg de gemeente de minister om het 'verkoopproces' te bevriezen. De Jonge doet dat nu in een bindend advies. Daarin staat: \"Verwacht mag worden dat Habion alsnog in samenspraak met de gemeente en Nieuw Elan tot een set aan afspraken komt waarin w\u00e9l een adequate weging is gegeven van de volkshuisvestelijke opgave en het opvangen van de negatieve effecten van het vertrek.\"  Wethouder Hein de Haan reageert verheugd op het advies van de minister. Maar hij vraagt zich wel af wat nu wel de oplossing is. \"Wel bijdragen, maar ook weggaan. Hoe dan? Dat is een ingewikkelde vraag.\" De wethouder zegt dat er niets anders opzit dan met elkaar om tafel te gaan. \"We moeten nu een nieuwe poging doen, om te kijken of we tot afspraken kunnen komen\", aldus De Haan. \"Mijn voorkeur gaat ernaar uit dat sociale huurwoningen in handen blijven van sociale woningbouwcorporaties\", vervolgt de wethouder. Hij wil in ieder geval geen zaken doen met een priv\u00e9-investeerder omdat er dan geen garantie zou zijn dat de oudere bewoners de zorg krijgen waar ze recht op hebben. Habion erkent dat de gesprekken moeilijk verlopen en dat het goed is dat de minister een uitspraak heeft gedaan. De corporatie zegt in een schriftelijke reactie dat de aanvraag voor de verkoopvergunning 'vrijwillig' is stopgezet, maar gaat verder niet in op de gevolgen. "}, {"ID": 2517971, "url": "https://nos.nl/artikel/2517971-schiphol-introduceert-nieuwe-beveiligingsscanners-tijdens-drukke-meivakantie", "title": "Schiphol introduceert nieuwe beveiligingsscanners tijdens drukke meivakantie", "date_time": "2024-04-24T10:42:12+0200", "text": "Tijdens de meivakantie gaat Schiphol gebruikmaken van nieuwe beveiligingsscanners die de doorstroom op de luchthaven moeten bevorderen. Schiphol heeft alle beveiligingsscanners waarmee vertrekkende passagiers worden gecontroleerd, vervangen door snellere exemplaren. De nieuwe exemplaren hebben minder dan drie seconden nodig om te zien of reizigers verboden voorwerpen bij zich hebben. Ook zijn er door de nieuwe technologie minder fouilleringen nodig. Daarnaast hadden oude scanners regelmatig een lange reset nodig. Volgens Schiphol voldoen de nieuwe, snellere systemen aan de hoge veiligheidseisen.  Schiphol verwacht tijdens de meivakantie, die komend weekend begint, 10 procent meer reizigers dan vorig jaar. De luchthaven verwacht dat het dan dagelijks minimaal 70.000 reizigers te verwerken krijgt, op piekdagen kan dit oplopen tot 80.000. Deze aantallen zijn net zo hoog als tijdens de zomervakantie. Hoewel Schiphol met de nieuwe technologie de wachttijd voor de reiziger wil verminderen, benadrukt het dat de rijen niet volledig zullen verdwijnen. Schiphol adviseert reizigers om hun reis goed voor te bereiden, ook op de dag dat ze weer terugkeren.  Twee jaar geleden ontstonden aan het begin van de meivakantie grote problemen op Schiphol door personeelstekort, waardoor het vliegveld het grote aantal reizigers niet aankon. Het zorgde voor chaotische taferelen en enorme wachtrijen. De luchthaven besloot daarom om minder vluchten te laten vertrekken. Reizigers gaan tijdens de meivakantie vooral naar Spanje, Groot-Brittanni\u00eb en Itali\u00eb. "}, {"ID": 2517968, "url": "https://nos.nl/artikel/2517968-acht-procent-van-medewerkers-vws-voelt-zich-sociaal-onveilig", "title": "Acht procent van medewerkers VWS voelt zich sociaal onveilig", "date_time": "2024-04-24T10:36:09+0200", "text": "Acht procent van de medewerkers van het ministerie van Volksgezondheid en Sport (VWS) voelt zich sociaal onveilig op het werk. 82 procent zegt zich veilig te voelen en 10 procent staat hier neutraal in. Dat is de uitkomst van een onderzoek door een extern bureau dat de top van het ministerie heeft laten doen naar aanleiding van een enqu\u00eate van de FNV. Volgens de FNV schetste die enqu\u00eate (van eind vorig jaar) een beeld van een giftige en onveilige werksfeer. Bijna driekwart van de medewerkers heeft het door de top ingestelde onderzoek ingevuld. Bijna alle onderdelen van VWS hebben meegedaan. Volgens de uitslag is de 8 procent die zich niet veilig voelt breed verspreid over de hele organisatie en is er geen onderdeel dat eruit springt. 5 procent van de medewerkers heeft zelf ervaring gehad met een ongewenste omgangsvorm en 7 procent zegt hiervan getuige te zijn geweest.  Interim-secretaris-generaal Riedstra (de hoogste ambtenaar) noemt het confronterend dat er verspreid over het hele ministerie medewerkers zijn die zich niet veilig voelen: \"We kijken verder dan alleen procentuele uitkomsten. We gaan ons er gezamenlijk en intensief voor inzetten dat VWS voor iedereen een veilige werkomgeving is en blijft.\" Voorzitter Vrouwenvelder van de ondernemingsraad zegt dat de uitkomsten goed aangeven waar gerichte verbeteringen noodzakelijk zijn: \"Wij benadrukken het belang van een cultuur van samenwerken in een open en veilige omgeving waarin fouten mogen worden gemaakt zonder angst voor repercussies\". De FNV zegt in een reactie ingrijpen nog steeds noodzakelijk te vinden: \"Het aantal en de ernst van de signalen vanuit het ministerie zijn nog altijd schokkend. Het gaat hier om vele honderden mensen die in beide enqu\u00eates hebben laten weten zich onveilig te voelen of te hebben gevoeld\", reageert vicevoorzitter Kitty Jong. "}, {"ID": 2517967, "url": "https://nos.nl/artikel/2517967-goedkopere-auto-moet-tesla-uit-lastige-periode-halen", "title": "Goedkopere auto moet Tesla uit lastige periode halen", "date_time": "2024-04-24T10:34:38+0200", "text": "Tegenvallende verkoop en omzet, ontslagen en een terugroepactie vanwege een haperend gaspedaal: het zit niet mee bij elektrische autofabrikant Tesla. In het eerste kwartaal zette Tesla nog altijd iets meer dan 21 miljard dollar om, maar dat is bijna 2 miljard minder dan dezelfde periode vorig jaar. Topman Elon Musk wil nu versneld een auto in het lagere prijssegment van de band laten rollen. Tesla heeft last van een stagnerende wereldeconomie en nationale overheden die voordeeltjes voor het kopen van een elektrische auto's afbouwen. Daarnaast heeft het bedrijf zware concurrentie gekregen van Chinese merken, zoals BYD, die met name de Europese markt overspoelen. Eerder werd al bekend dat het aantal verkochte auto's terugliep, naar 387.000 voertuigen, waarmee het bedrijf niet langer de grootste aanbieder van elektrische auto's is.  Om het tij te keren, werden al eerder ontslagen aangekondigd, onder andere in de fabriek in de buurt van Berlijn. Ook heeft Tesla al meerdere keren de prijs verlaagd van verschillende modellen. Volgens Stijn de Groen, analist Automotive &amp; Mobility van adviesbureau KPMG, is er ook nog wel ruimte voor lagere prijzen: \"De kosten voor de ontwikkeling van batterijen is sterk gedaald, van 740 dollar per kwh in 2013 naar 139 dollar per kwh in 2023. Bij een gemiddelde accu scheelt dat duizenden euro's.\" Toch benadrukt hij dat die gedaalde kosten niet volledig kunnen worden doorberekend, omdat andere productiekosten toenemen, zoals investeringen om aan nieuwe veiligheidseisen te voldoen. Niet alleen Tesla voelt de concurrentie, benadrukt De Groen. Ook de Chinese elektrische automerken in het hogere segment worden in prijs verlaagd. \"Deze bedrijven hebben last van een teruglopende vraag in eigen land.\"  Nu wil Tesla, sneller dan gepland, auto's in het goedkopere prijssegment produceren. Volgens De Groen van KPMG ligt hier inderdaad een belangrijke kans. \"Er is nu een stevige mismatch tussen vraag en aanbod. Op dit moment ligt de prijs van ruim 35 procent van alle nieuwe auto's op de Europese markt onder de 35.000 euro, maar slechts 8 procent daarvan elektrisch.\" Tesla en de grotere Chinese fabrikanten produceren nu nog vooral luxere, duurdere elektrische voertuigen. In het lagere segment hopen ook de meer traditionele autofabrikanten uit Europa, Japan en Amerika hun marktaandeel te vergroten. De beurskoers van Tesla heeft ondertussen zwaar te lijden. Op Wall Street is de aandelenkoers sinds 1 januari met 40 procent gedaald.  "}, {"ID": 2517966, "url": "https://nos.nl/artikel/2517966-neergestoken-medewerkster-39-ggz-instelling-heerlen-overleden", "title": "Neergestoken medewerkster (39) ggz-instelling Heerlen overleden", "date_time": "2024-04-24T10:22:25+0200", "text": "Een 39-jarige medewerkster van een ggz-instelling in Heerlen die vorige week werd neergestoken, is gisteren aan haar verwondingen overleden. De politie heeft een verdachte opgepakt. Het gaat om een 29-jarige vrouw uit Heerlen. Zij is mogelijk een cli\u00ebnt, maar de instelling wil dat bevestigen noch ontkennen, meldt L1 Nieuws. De neergestoken vrouw was bijna 20 jaar werkzaam bij de Heerlense vestiging van de instelling voor Geestelijke Gezondheidszorg Mondriaan. \"Dit verlies raakt ons allemaal diep en laat een grote leegte achter binnen onze organisatie\", reageert de instelling intern. \"Ze was een spontane, bevlogen en gedreven collega die werkte vanuit haar hart. Ook al was ze klein van stuk, ze was een pittige tante waar je niet omheen kon. We gaan haar ontzettend missen.\" Voor medewerkers zijn vandaag en morgen bijeenkomsten gepland om de collega te kunnen herdenken en steun te vinden bij elkaar.  Het steekincident vond vorige week maandag plaats op het terrein van de ggz-instelling aan de John F. Kennedylaan in Heerlen. De medewerkster liep zware verwondingen op, onder meer aan haar long. De verdachte ging er aanvankelijk vandoor, maar kon door de politie snel worden opgepakt. Uit het onderzoek bleek dat de verdachte en het slachtoffer elkaar kenden, meldde het Openbaar Ministerie. De verdachte zou in het verleden zijn behandeld door het slachtoffer. Waarom de verdachte de vrouw aanviel, is niet bekend. Bronnen meldden dat ze het slachtoffer willekeurig lijkt uitgekozen te hebben, maar daar kon het OM niets over zeggen. "}, {"ID": 2517964, "url": "https://nos.nl/artikel/2517964-familie-krijgt-verkeerd-lichaam-teruggestuurd-na-dood-vader-op-cuba", "title": "Familie krijgt verkeerd lichaam teruggestuurd na dood vader op Cuba", "date_time": "2024-04-24T10:02:21+0200", "text": "De familie van een Canadese man die een maand geleden in Cuba overleed, is nog altijd op zoek naar zijn lichaam. De 68-jarige man stierf op een familievakantie door een vermoedelijke hartaanval, maar het lichaam dat naar Canada werd gestuurd was niet van hem. De familie van Faraj Jarjour zegt dat het lichaam van een andere man naar Canada was verzonden. Jarjour, die in 2016 met zijn familie voor de oorlog vluchtte uit Aleppo, Syri\u00eb, verbleef op een resort in Varadero. Hij was daar met twaalf andere familieleden toen op 22 maart het noodlot toesloeg. \"Ik hoorde mijn zus schreeuwen\", zegt zijn zoon Karam tegen de Canadese publieke omroep CBC. \"Ik zag haar in zee en zag mijn vader op het water drijven\", zegt hij. Ze probeerden hun vader nog op het strand te reanimeren, maar dat bleek tevergeefs. Zeven uur later werd het lichaam van Jarjour naar Havana gebracht, waar het dichtstbijzijnde mortuarium was.  Daarop nam de familie contact op met de Canadese consulaire diensten in Cuba. Daar kregen ze het advies om terug te reizen naar Canada en contact op te nemen met de autoriteiten daar om de overdracht van het lichaam van Faraj Jarjour naar huis te regelen. De familie betaalde de transportkosten van omgerekend ongeveer 7000 euro, maar kreeg nadat enkele weken waren verstreken niets te horen over de verblijfplaats van het lichaam van de man. Uiteindelijk was er dan toch nieuws: zijn stoffelijk overschot zou op 18 april arriveren. Maar toen het uitvaartcentrum in Laval de kist naar een laboratorium bracht, leek het lichaam van de persoon in niets op de foto die de familie had gegeven. In plaats daarvan troffen ze een man aan met een volle haardos en tatoeages die er minstens 20 jaar jonger uitzag. Volgens de BBC heeft het Russische consulaat inmiddels bevestigd dat deze man de Russische nationaliteit heeft. Anas Fransis, een vriend van de familie zegt tegen de Britse omroep dat het lichaam van de onbekende Rus nog in Canada is en dat het lichaam van Faraj Jarjour nog altijd spoorloos is. \"Het enige wat de familie wil weten is: is hij nog steeds in Cuba? Is hij naar Rusland gestuurd?\" zei Fransis. \"Waar is hij?\"  Global Affairs Canada, dat de Canadese diplomatieke en consulaire betrekkingen beheert, wijst naar Cuba. \"Het is de plaatselijke uitvaartorganisatie die alle aspecten van de dood van een buitenlander in Cuba regelt, inclusief het balsemen, het boeken van de vluchten, het afleveren van de stoffelijke resten aan de luchtvaartmaatschappij en het communiceren van de verzendgegevens\", citeert de BBC de organisatie. Het uitvaartcentrum dat het verkeerde lichaam had ontvangen, zegt dat het contact heeft met de Cubaanse bedrijf dat verantwoordelijk was voor het afleveren ervan. Er wordt nog gezocht naar het lichaam van de Canadees. Het is niet bevestigd dat het lichaam van Jarjour mogelijk naar Rusland is gestuurd. Familievriend Fransis zegt dat de familie alle hulp oproept die ertoe leidt dat ze hun vader kunnen begraven. \"Het had een eenvoudig transport moeten zijn. Dan zou de familie gewoon de bladzijde hebben omgeslagen en hun leven hebben opgepakt.\" "}, {"ID": 2517957, "url": "https://nos.nl/artikel/2517957-extern-ingehuurde-docenten-voor-scholen-bijna-twee-keer-zo-duur", "title": "Extern ingehuurde docenten voor scholen bijna twee keer zo duur", "date_time": "2024-04-24T09:23:53+0200", "text": "Middelbare scholen betalen voor een extern ingehuurde docent bijna twee keer zoveel als voor een docent in loondienst. Dat blijkt uit een onderzoek van de Algemene Rekenkamer. Waar een leraar in vaste dienst in een veelvoorkomende loonschaal 58 euro per uur kost, moeten scholen voor een gedetacheerde docent op hetzelfde niveau 113 euro per uur incl. btw afrekenen. Hoewel de middelbare scholen veel meer moeten betalen, maken ze door het lerarentekort steeds vaker gebruik van zzp-docenten. De externen worden voornamelijk ingezet als vervanging van zieke werknemers. Van de totale uitgaven van scholen aan personeel, wordt gemiddeld 4,4 procent besteed aan de inhuur van externen. Dat is een verdubbeling vergeleken met tien jaar geleden. Bij ongeveer de helft van de ingehuurde krachten gaat het om docenten. De andere helft is ondersteunend personeel, zoals IT-personeel.  Het verschil is vooral te verklaren door btw en de marges die de externe bureaus rekenen. De bureaus brengen 21 procent btw in rekening, terwijl scholen dat niet kunnen verrekenen omdat het onderwijs is vrijgesteld van btw. Verder hanteren externe bureaus een marge op inhuur die varieert van 15 tot 46 procent. De ingehuurde docent verdient over het algemeen dus niet veel meer dan de docent in loondienst. De meeste kosten gaan naar de uitzendbureaus.  Een opvallende bevinding van het onderzoek is dat scholen nauwelijks onderhandelen met de externe bureaus over de prijs voor een docent. Ze accepteren de opgegeven prijs vrijwel direct omdat de scholen het inzetten van een docent voor de klas belangrijker vinden dan de kosten. Middelbare scholen zijn gemiddeld 95 euro per uur kwijt aan het inhuren van een uitzendkracht of gedetacheerde docent via een extern bureau. Een docent die zichzelf als zzp'er aan een school verbindt, kost gemiddeld 77 euro per uur. De uitschieters ontstaan daarom vooral wanneer een uitzendbureau tussen de school en de docent staat, die btw en marges rekent. De tarieven voor een externe docent lopen enorm uiteen. \"Het kan vari\u00ebren van 25 euro per uur tot wel 180 euro per uur\", vertelt Barbara Joziasse van de Algemene Rekenkamer. \"Ook de voorwaarden verschillen erg. Dat geeft scholen veel ruimte om te onderhandelen, maar dat lijken ze niet goed te beseffen.\"  Docenten kiezen steeds vaker voor een zzp-carri\u00e8re in plaats van in loondienst te gaan. Ze geven aan dat ze behoefte hebben aan autonomie en afwisseling tussen scholen, maar ook financi\u00eble zekerheid wordt als reden genoemd. Het ministerie van Onderwijs, Cultuur en Wetenschap geeft scholen steeds vaker geld in de vorm van subsidies. Er komt daardoor incidenteel geld binnen bij de scholen, waardoor vaste contracten lastig te vergeven zijn. Die zekerheid kunnen externe bureaus wel bieden aan zzp-docenten, omdat de vraag naar docenten onverminderd hoog blijft.  Demissionair minister Paul voor Primair en Voortgezet Onderwijs zegt in een reactie dat een vaste docent voor de klas altijd het uitgangspunt moet zijn: \"Tijdelijk een docent inhuren kan op korte termijn een noodzakelijke oplossing zijn, maar dat moet dan ook echt tijdelijk zijn en alleen als het echt niet anders kan.\" Paul werkt eraan om externe inhuur terug te dringen. Ze wijst erop dat ze pas een plan naar de Tweede Kamer heeft gestuurd om structurele taken ook structureel te bekostigen: \"Dit helpt het onderwijs om docenten in vaste dienst te nemen.\" "}, {"ID": 2517949, "url": "https://nos.nl/artikel/2517949-nederlandse-claim-gestart-tegen-apple-vanwege-trage-iphones", "title": "Nederlandse claim gestart tegen Apple vanwege trage iPhones", "date_time": "2024-04-24T08:22:04+0200", "text": "Twee Nederlandse claimorganisaties zijn een zaak begonnen tegen Apple omdat het bedrijf hun telefoons bewust trager zou hebben gemaakt. Consumenten die een iPhone 6, 7 en SE van Apple hebben gekocht kunnen zich melden bij de organisatie. De organisaties willen dat Apple klanten compenseert voor \"schade door bewuste vertraging van de iPhone 6, 7 en SE.\" De toestellen werden tussen 2016 en 2018 uitgebracht. Volgens ConsumentenClaim heeft Apple software-updates aangeboden die het prestatieniveau van de telefoons verminderen. Ook zouden de updates een onderliggend defect aan de batterij hebben verhuld. \"De iPhones werden hierdoor trager en werkten niet meer naar behoren. Apple heeft zijn gebruikers hier niet over ge\u00efnformeerd\", schrijft Consumentenclaim, die de zaak samen met Stichting Aequitas Belangenbehartiging is gestart.  De directeur van ConsumentenClaim zegt dat gebruikers schade hebben opgelopen door de verminderde snelheid, functionaliteit en kwaliteit van de iPhones. \"Veel consumenten zagen zich genoodzaakt de batterij of zelfs hun hele iPhone voortijdig te vervangen.\" De claimorganisaties stellen Apple daarvoor aansprakelijk en willen voor gedupeerden een compensatie tot 100 euro per toestel. Voor gedupeerden die hun iPhone hebben vervangen kan de compensatie hoger uitvallen.  Apple heeft eerder toegegeven dat het iPhones langzamer heeft gemaakt. Het bedrijf zegt dat te hebben gedaan bij toestellen met minder functionerende batterijen. Op die manier wilde Apple naar eigen zeggen voorkomen dat de chip in de telefoon de batterij zou 'leegtrekken'. In de VS heeft Apple in deze zaak in totaal al voor omgerekend zo'n 572 miljoen euro geschikt en is 86 euro per gedupeerde uitgekeerd. Consumenten beschuldigden het bedrijf ervan dat de iPhones zo werden gemanipuleerd om een nieuw toestel aan te schaffen. In Frankrijk werd een boete van 25 miljoen euro opgelegd. Ook in andere Europese landen lopen er massaclaims tegen Apple."}, {"ID": 2517948, "url": "https://nos.nl/artikel/2517948-bouw-nieuwbouwwoningen-vaak-vertraagd-door-bezwaar-buurtbewoners", "title": "'Bouw nieuwbouwwoningen vaak vertraagd door bezwaar buurtbewoners'", "date_time": "2024-04-24T08:17:17+0200", "text": "De bouw van een op de drie nieuwbouwwoningen loopt vertraging op omdat er bezwaar wordt gemaakt door buurtbewoners. De bezwaren leiden tot wanhoop bij gemeenten en in de politiek, blijkt uit onderzoek van het Nederlands Dagblad en Binnenlands Bestuur. Meer dan vier op de vijf gemeenten geven aan dat hun woningbouwprojecten te maken krijgen met buurtbewoners die bezwaar maken. Hierdoor ligt soms een deel van het bouwproject stil, maar in enkele gevallen liggen er ook projecten voor de bouw van duizenden woningen stil. Het zorgt voor frustraties bij ambtenaren. \"Vaak zegt men 'we zijn niet gehoord', maar lees: we hebben onze zin niet gekregen\", zegt een ambtenaar als reactie op het onderzoek.  Regelmatig wordt door bezwaar makende bewoners 'aantasting van het uitzicht' als argument aangevoerd bij gemeenten. Ook zijn verwachte verkeersoverlast, angst voor inkijk en vrees voor een tekort aan parkeerplaatsen veel voorkomende bezwaargronden. De bezwaarprocedures leveren in de meeste gemeenten een vertraging op van \u00e9\u00e9n tot twee jaar. Veel gemeenten proberen, met wisselend succes, bezwaarprocedures te voorkomen door met buurtbewoners in gesprek te gaan. Echter wordt vaak het bezwaar tot aan de Raad van State uitgevochten.  Dat er zoveel bezwaarprocedures zijn, verrast minister De Jonge van Volkshuisvesting niet. \"Bezwaar maken tegen nieuwbouw is volkssport nummer \u00e9\u00e9n aan het worden\", zegt hij in een reactie op het onderzoek tegen het Nederlands Dagblad en Binnenlands Bestuur. Volgens De Jonge wordt de stem van woningzoekenden te weinig gehoord, terwijl die van de \"boze buurman\" luid en duidelijk klinkt. \"Het recht op uitzicht wordt zo belangrijker dan het recht op wonen. In deze tijd kunnen we ons dat niet meer veroorloven.\" De Jonge wil de mogelijkheden om naar de rechter te gaan beperken. Hij zegt dat omwonenden soms strategisch procederen om een project te vertragen in de hoop dat uitstel leidt tot afstel. \"Daarom willen wij af van de optie om in hoger beroep te gaan. Er blijven dan nog genoeg mogelijkheden bestaan om je recht te halen\", aldus De Jonge. "}, {"ID": 2517945, "url": "https://nos.nl/artikel/2517945-rampenoefening-op-volle-zee-bij-ijmuiden-trekt-honderden-slachtoffers", "title": "Rampenoefening op volle zee bij IJmuiden trekt honderden 'slachtoffers'", "date_time": "2024-04-24T08:01:42+0200", "text": "Er hebben zich nu al meer dan 1200 mensen aangemeld als 'vrijwillig slachtoffer' voor een rampenoefening op een veerboot op volle zee. De Kustwacht had om maximaal 500 mensen gevraagd. Een van de figuranten die zich hebben aangemeld voor de oefening op 1 juni is Hans Feije (86) uit Heemstede. \"Ik vind het gewoon heel erg mooi dat het gebeurt. Er gaan veel ouderen mee met zo'n ferry dus het is ook belangrijk dat die mee-oefenen voor als het misgaat\", zegt hij bij NH. Op 1 juni oefenen de Kustwacht, reddingsdienst KNRM en andere hulpdiensten een ramp met een grote veerboot, voor de kust van IJmuiden. Het scenario van de ramp: op een van de ferry's van scheepvaartbedrijf DFDS breekt op volle zee brand uit. De kapitein besluit dat alle 500 passagiers ge\u00ebvacueerd moeten worden. Dat besluit is het begin van een oefening die uren gaat duren. De Kustwacht zet bij de oefening twee helikopters en een vliegtuig in. De KNRM verleent assistentie met zeven reddingsboten. Op land oefent de Veiligheidsregio Kennemerland de verzorging en het afvoeren van 'slachtoffers' naar ziekenhuizen en opvanglocaties. Deskundigen houden in de gaten wat er goed en wat er niet goed gaat, waarbij vooral de communicatie tussen de verschillende hulpdiensten belangrijk is. Er is vergelijkingsmateriaal: vijf jaar geleden werd een soortgelijke grote oefening gehouden. De vijfhonderd 'slachtoffers', opvarenden van de veerboot, zijn dus allemaal vrijwilligers. Zij zijn door de stichting OOV-support geselecteerd. Openbare Orde en Veiligheid-support is een non-profitorganisatie, gespecialiseerd in het werven van figuranten voor oefeningen. Arthur Haijer van OOV-support is verrast door het groot aantal aanmeldingen. Hij wijst erop dat de aanmelding inmiddels helemaal gesloten is. Ook worden geen mensen meer op de wachtlijst geplaatst.  Sommige figuranten in spe reageerden wat overmoedig, zegt Haijer. \"Ik heb mijn vaarbewijs\", schreef iemand. \"Ik kan die boot wel varen tijdens de oefening\". Een ander gaf aan mee te willen doen als ze met een helikoper van boord zou worden gehaald. Toen haar was uitgelegd dat alleen mensen met een speciale opleiding in aanmerking komen voor een redding met een kustwachtheli, haakte ze af.  OOV-support kreeg opvallend veel aanmeldingen van mensen die in films hadden gefigureerd. \"Zo was er iemand die aangaf dat hij al twintig jaar ervaring had als figurant in filmproducties, met kleine stukjes tekst en zelfs explosieven op het lichaam\", aldus Haijer, die tegelijkertijd benadrukt dat dit soort vaardigheden er niet per se toe doen op 1 juni. Wat er wel toe doet, is de conditie van de opvarende. \"Je moet van een slingerend schip kunnen overstappen in een wiebelige sloep. Dan moet je wel fit zijn\", stelt Haijer. Ook al is hij geen twintig meer, vrijwilliger Hans Feije maakt zich wat dat betreft geen zorgen. \"Ik fiets iedere dag en ik loop veel. Ik kom net van de markt waar ik anderhalf uur heb rondgelopen. Mijn conditie is prima.\" "}, {"ID": 2517940, "url": "https://nos.nl/artikel/2517940-wekdienst-24-4-debat-huurprijzen-vrije-sector-uitspraak-in-zaak-asielaanvragen-palestijnen", "title": "Wekdienst 24/4: Debat huurprijzen vrije sector \u2022 Uitspraak in zaak asielaanvragen Palestijnen", "date_time": "2024-04-24T06:57:23+0200", "text": "Goedemorgen! De Tweede Kamer debatteert over het aan banden leggen van huurprijzen in de vrije sector. In Loenen wordt de 79e sterfdag van de antikoloniale publicist Anton de Kom herdacht. En moet de Nederlandse staat weer asielaanvragen van Palestijnen hervatten? Eerst het weer: Buien, soms ook met hagel en vooral vanmiddag ook af en toe zon. Er staat een gure west- tot noordwestenwind, met maxima rond 9 of 10 graden.  Ga je de weg op? Hier vind je het overzicht van de files en werkzaamheden. En hier zie je de actuele situatie op het spoor.    De Amerikaanse Senaat heeft ingestemd met een nieuw steunpakket van 61 miljard dollar voor Oekra\u00efne. De wet werd zoals verwacht met een ruime meerderheid aangenomen door de senatoren (79 voor, 18 tegen), nadat het pakket zaterdag al door het Huis van Afgevaardigden was goedgekeurd. Daarmee wordt het in de praktijk mogelijk om Oekra\u00efne binnen enkele dagen weer te voorzien van militaire steun vanuit de VS. President Biden zei na de stemming dat hij de wet vandaag nog zal ondertekenen.    Er zijn zorgen bij muzikanten over muziek geproduceerd door kunstmatige intelligentie (AI). Tools zoals Udio gebruiken bestaande muziek om het algoritme te trainen voor het produceren van muziek. Bandleden van de Dawn Brothers maken zich zorgen over de opkomst van AI:  Fijne dag!"}, {"ID": 2517938, "url": "https://nos.nl/artikel/2517938-schepen-veranderen-van-vlag-om-aanvallen-van-houthi-s-te-voorkomen", "title": "Schepen veranderen van vlag om aanvallen van Houthi's te voorkomen", "date_time": "2024-04-24T05:58:42+0200", "text": "Rederijen veranderen de vlag waaronder hun vrachtschepen varen om aanvallen in de Rode Zee te voorkomen. Dat blijkt uit cijfers van het maritieme informatiebedrijf Windward. Westerse scheepseigenaren hopen dat ze zo niet opvallen bij Houthi's. Nederlandse schepen lijken de Rode Zee vooral te mijden. Sinds november vorig jaar vallen Houthi's uit Jemen schepen in de Rode Zee aan als reactie op de oorlog in Gaza. In februari zonk door zo'n raketaanval een schip dat kunstmest vervoerde. Een maand later kwamen er drie bemanningsleden om het leven na een aanval op een vrachtschip. Grote rederijen begonnen eind vorig jaar de binnenzee tussen Noordoost-Afrika en het Arabisch Schiereiland, de snelste doorgang vanuit de Indische Oceaan naar Europa, te mijden. In het eerste kwartaal van dit jaar voeren er 86 procent minder schepen van de Duitse containergigant Hapag-Lloyd in het gebied.  Ook het Chinese Cosco en het Japanse One sturen nog maar een klein deel van hun vloot via de Rode Zee sinds de aanvallen zijn begonnen. Hetzelfde geldt voor rederijen die hun schepen onder Nederlandse vlag laten varen. In 2023 gingen er nog gemiddeld 13 tot 14 schepen met een Nederlandse vlag per maand langs Bab al-Mandab (het smalle eind van de Rode Zee bij Jemen). Begin dit jaar waren dat er nog maar gemiddeld twee per maand. Het ligt voor de hand dat de meeste schepen zijn omgevaren via Kaap de Goede Hoop, het zuidelijkste punt van Afrika. Het aantal containerschepen dat daarlangs voer verdubbelde ruim.  Maar niet iedereen wil zeven \u00e0 tien dagen omvaren om goederen van Europa naar Azi\u00eb of andersom te verschepen. Rederijen zoeken ook methodes om wel door de Rode Zee te varen, maar niet op te vallen. De twee grootste containerrederijen - het Italiaanse MSC en het Deense Maersk - laten wel schepen omvaren, maar hun activiteit in de Rode Zee nam begin dit jaar veel minder af dan bij de concurrenten. In dezelfde periode viel wel iets anders op. De schepen van Maersk en MSC zetten veel vaker hun AIS-syteem uit, waardoor schepen moeilijker te volgen zijn vanaf de wal. \"Dit wijst erop dat zij een andere methode hebben gekozen om zich te vrijwaren van Houthi aanvallen\", schrijft Windward.  Een andere manier is het veranderen van vlag. Elk schip schrijft zich in bij een scheepsregister van een land, en het vaart onder de vlag van dat land. Schepen die frequent door de Rode Zee varen hebben afgelopen maanden opvallend vaak aangeklopt bij een nieuw register, waardoor hun vlag dus verandert. Met name schepen met vlaggen van westerse landen die door de Houthi's als coalitiepartners van Isra\u00ebl worden gezien kozen voor een andere vlag, vaak van exotische vlaggenstaten die verhullen waar de eigenaar van het schip vandaan komt. Zo verruilden vijftien schepen hun Belgische vlag voor eentje van de Marshalleilanden en kozen zeven schepen die voorheen onder de Canadese vlag voeren de laatste maanden voor een registratie in Barbados. Afrika-correspondent Elles van Gelder liet vorige maand zien hoe schepen een signaal uitsturen in de hoop zo niet doelwit te worden van Houthi-aanvallen:  Het veranderen van vlag gebeurt overigens niet alleen bij schepen die onopvallend de Rode Zee door willen. Ook tankers die ongemerkt olie willen blijven verschepen vanuit Rusland kiezen vaak voor zogenoemde gemaksvlaggen van scheepsregisters ver weg van de werkelijke eigenaar. Voorheen waren met name de vlaggen van Liberia en de Marshalleilanden populair bij deze tankers. Maar sinds de Verenigde Staten harder optreden bij sanctieontwijking door schepen die zijn ingeschreven in een van die twee landen, kiest een deel van de 'schaduwvloot' - schepen die onder een andere vlag varen dan het land waar ze eigenlijk vandaan komen - voor andere landen. Uit de cijfers van Windward blijkt dat met name de vlag van Gabon sinds december populair is onder tankers die aan Rusland gelinkt kunnen worden. "}, {"ID": 2517937, "url": "https://nos.nl/artikel/2517937-honderdduizenden-argentijnen-de-straat-op-tegen-onderwijsbezuinigingen", "title": "Honderdduizenden Argentijnen de straat op tegen onderwijsbezuinigingen", "date_time": "2024-04-24T05:38:03+0200", "text": "Honderdduizenden Argentijnen zijn in meerdere steden de straat op gegaan om te protesteren tegen de bezuinigingen op de gratis openbare universiteiten in het land door de regering van president Milei. Alleen in hoofdstad Buenos Aires protesteerden al zeker zo'n 100.000 mensen, liet de politie weten. Volgens de organisatoren van de protesten waren er een half miljoen mensen op de been. Een lerarenvakbond meldde dat in het hele land door een miljoen mensen werd geprotesteerd. Milei voerde na zijn aantreden in december forse bezuinigingen door op allerlei gebieden, en ook op het hoger onderwijs. Zo werden budgetten niet aangepast of verlaagd, ondanks de enorme inflatie. Daardoor zitten tal van universiteiten nu in financi\u00eble nood; universiteiten zeggen nog maar enkele maanden te kunnen functioneren, omdat het geld daarna simpelweg op is. Volgens een recent onderzoek studeren ongeveer 2,2 miljoen mensen aan de openbare universiteiten in het land. Studenten vertellen waarom de protesten zo belangrijk voor ze zijn:  De protesten van dinsdag waren een van de grootste sinds Milei aan de macht is. Zijn regering heeft onder meer de subsidies voor transport, brandstof en energie verlaagd, waardoor Argentijnen een vijfde van hun koopkracht hebben verloren. Duizenden ambtenaren zijn hun baan kwijtgeraakt. Bijna 60 procent van de bevolking zou inmiddels onder de armoedegrens leven. \"Wij verdedigen de publieke, vrije en gratis universiteit, wat een van de grote verworvenheden van ons volk is. Dat zullen we niet opgeven\", zei de 92-jarige Adolfo P\u00e9rez Esquivel, die in 1980 de Nobelprijs voor de Vrede kreeg voor zijn inzet voor de mensenrechten toen dictator Videla aan de macht was in Argentini\u00eb. \"Wij verdedigen ons recht op een waardig leven\", zei P\u00e9rez Esquivel verder voor het werkpaleis van Milei op het Plaza de Mayo in Buenos Aires.  Milei beweerde gisteren in een speech nog dat zijn beleid juist positief uitpakt voor Argentini\u00eb; hij meldde dat zijn land voor het eerst in vijftien jaar een kwartaaloverschot op de begroting kon melden. Dat was volgens Milei een mijlpaal om trots op te zijn. Ook zei hij tegen \"alle Argentijnen\" dat hij begrip had voor de \"lastige situatie\". Milei: \"Maar ik wil ook zeggen dat we al over de helft zijn. Dit is de laatste fase van een hero\u00efsche inspanning die wij Argentijnen leveren, en voor het eerst in lange tijd zal deze inspanning de moeite waard zijn.\" "}, {"ID": 2517936, "url": "https://nos.nl/artikel/2517936-ook-amerikaanse-senaat-akkoord-met-steunpakket-voor-oekraine", "title": "Ook Amerikaanse Senaat akkoord met steunpakket voor Oekra\u00efne", "date_time": "2024-04-24T03:50:00+0200", "text": "De Amerikaanse Senaat heeft ingestemd met een nieuw steunpakket van 61 miljard dollar voor Oekra\u00efne. De wet werd zoals verwacht met een ruime meerderheid aangenomen door de senatoren (79 voor, 18 tegen), nadat het pakket zaterdag al door het Huis van Afgevaardigden was goedgekeurd.  Daarmee wordt het in de praktijk mogelijk om Oekra\u00efne binnen enkele dagen weer te voorzien van militaire steun vanuit de VS. President Biden zei na de stemming dat hij de wet vandaag nog zal ondertekenen.  Het geld voor Oekra\u00efne maakt deel uit van een breder steunpakket van ruim 95 miljard dollar, waarbij er ook geld gaat naar Isra\u00ebl en Taiwan. Het pakket bevat daarnaast nog een voorziening die ertoe kan leiden dat het sociale medium TikTok in de VS wordt verboden. De steun voor Oekra\u00efne komt op een belangrijk moment in de oorlog met Rusland; het land worstelt met tekorten aan wapens en luchtafweer. Ondertussen voert Rusland de aanvallen aan de frontlinie en ook op de Oekra\u00efense infrastructuur op.   In de VS was het lang onduidelijk of de steun er zou komen. Een deel van de Republikeinen in het Huis verzette zich onder leiding van presidentskandidaat Trump maanden tegen het plan. Ook de Republikeinse voorzitter van het Huis, Mike Johnson, was een van die tegenstanders, maar hij bleek recent te zijn gedraaid. \"Ik kan een ego\u00efstische keuze maken, maar ik doe hier wat ik denk dat juist is. Wapensteun aan Oekra\u00efne is echt van belang\", zei hij in een interview. Daarin zei hij ook dat als het Westen niet oppast, Poetin straks doorstoot naar de Baltische staten of Polen. Biden zei na de stemming in de Senaat dat senatoren van beide partijen \"op dit kritieke keerpunt gehoor hebben gegeven aan de oproep van de geschiedenis\".  Voor de stemming onderstreepten de leiders van zowel de Democraten (Chuck Schumer) als de Republikeinen (Mitch McConnell) het belang van het steunpakket. Schumer zei dat er zelden over zoiets belangrijks is gestemd in de Senaat. McConnell sprak van een van de \"grotere dagen\" in zijn lange geschiedenis in de Senaat.  "}, {"ID": 2517935, "url": "https://nos.nl/artikel/2517935-anti-israel-betogingen-op-universiteiten-vs-worden-steeds-feller", "title": "Anti-Isra\u00ebl-betogingen op universiteiten VS worden steeds feller", "date_time": "2024-04-24T03:31:55+0200", "text": "Al maandenlang wordt er op universiteiten in heel Amerika geprotesteerd tegen het beleid van de regering-Biden ten aanzien van Isra\u00ebl en Gaza. Nu de humanitaire situatie in Gaza steeds nijpender wordt, worden de demonstraties feller. Studenten hebben tentenkampen opgezet op campussen, hun demonstraties gaan dag en nacht door. Afgelopen woensdag begon het protest op de Columbia University in New York, sindsdien heeft het zich als een olievlek over andere universiteiten verspreid. De studenten en soms ook docenten die zich aansluiten bij het protest, eisen een staakt-het-vuren en hebben felle kritiek op president Biden, die ze de bijnaam 'Genocide Joe' gegeven hebben. Ze vinden dat hij vooral de kant van Isra\u00ebl kiest en weinig aandacht heeft voor de Palestijnen.  Het is een verwijt dat Biden, die dit najaar opgaat voor zijn tweede termijn, al langer achtervolgt. Hij probeert iets feller op te treden richting Isra\u00ebl de afgelopen maanden, maar doet dat voorzichtig om zijn pro-Israelische medestanders niet kwijt te raken. Biden moet balanceren om kiezers van beide kampen niet van zich te vervreemden, en nam in een reactie op de campusprotesten opnieuw een gematigde positie in. Hij veroordeelde de antisemitische uitspraken van sommige actievoerders, \"maar ook de mensen die geen begrip hebben voor de Palestijnen.\" Vandaag werd in de Senaat met grote meerderheid een omvangrijk buitenlands steunpakket aangenomen. Daarvan is 26 miljard dollar bedoeld voor Isra\u00ebl. Voor humanitaire hulp aan Gaza is 9 miljard dollar opzij gezet. Een pakket dat volgens vele demonstranten ontoereikend is.  Niet alleen president Biden wordt bekritiseerd door de demonstranten, maar ook de universiteiten zelf. Studenten roepen de onderwijsinstellingen op de banden te verbreken met bedrijven die connecties hebben met Isra\u00ebl, waaronder wapenleveranciers. De balans tussen die twee kampen vinden valt de universiteiten zwaar. Ze zeggen het lastig te vinden de vrijheid van meningsuiting te respecteren, maar daarnaast ook de veiligheid van studenten te waarborgen. Veel betogingen verlopen vreedzaam, maar bij sommige werden ook antisemitische leuzen geroepen. Veel Joodse studenten zeggen zich onveilig te voelen. Ook sommige vooraanstaande medewerkers van de universiteiten vinden de tentenkampen storend, en zeggen dat het protest een onveilige sfeer oplevert.  Daarom trokken universiteiten zoals Yale, NYU en Columbia de teugels aan, de politie werd ingezet, studenten zijn geschorst en sommige colleges zijn tot het einde van het semester alleen online te volgen. Maar het ingrijpen door de politie wakkert het vuur alleen maar aan bij de demonstrerende studenten, zo vertelt de Nederlandse Indy Scholtens, die studeert aan Columbia University. \"Sinds de arrestaties is het alleen maar groter geworden. Je zag al binnen een uur nadat de studenten werden gearresteerd, dat ze naar het andere veld liepen. Daar is nu een kamp opgebouwd dat groter was dan het eerste kamp. Je ziet dat de weerstand groeit.\" "}, {"ID": 2517934, "url": "https://nos.nl/artikel/2517934-boerenorganisaties-komen-met-eigen-crisisplan-voor-mestproblematiek", "title": "Boerenorganisaties komen met eigen 'crisisplan' voor mestproblematiek", "date_time": "2024-04-24T02:40:11+0200", "text": "Vier boerenorganisaties hebben een eigen voorstel gepresenteerd om de mestproblematiek het hoofd te bieden. In hun plan stellen de organisaties onder meer voor dat het voor melkveehouders mogelijk moet worden om hun veestapel vrijwillig in te krimpen, in ruil voor onder meer een jaarlijkse vergoeding. Ook wordt er gepleit voor een verlaging van het eiwitgehalte in koeienvoer en stellen de boeren een extra afroming voor van buiten familieverband verhandelde fosfaatrechten. Verder willen ze een overgangs-derogatie, wat betekent dat ze langer gebruik kunnen maken van een regeling om meer mest uit te rijden dan in andere EU-landen. Onder het voorstel staan de namen van LTO Nederland, het NAJK (Nederlands Agrarisch Jongeren Kontakt), de NZO (Nederlandse Zuivelorganisatie) en Biohuis/Natuurweide. De organisaties komen met hun plan aan de vooravond van een Kamerdebat over de mestproblemen.  Die problemen ontstonden, toen duidelijk werd dat er stapsgewijs een einde komt aan de Nederlandse uitzonderingspositie in het Europese mestbeleid. Daardoor mogen boeren veel minder mest uitrijden dan voorheen en is er een acuut mestverwerkingsprobleem ontstaan, dat de komende jaren nog verder kan groeien. Boeren krijgen daardoor torenhoge afvoerkosten. Begin deze maand presenteerde demissionair minister van Landbouw Adema nog zijn mestplannen, met daarin onder meer een uitkoopregeling. Daarmee wil hij voorkomen dat er een \"koude sanering\" van de veehouderij komt, die volgens hem onherroepelijk zal leiden tot een reeks \"faillissementen van in de kern gezonde bedrijven\". De Kamer is flink verdeeld over zijn plannen, die miljarden moeten kosten. De vier boerenorganisaties hopen met hun zogenoemde 'crisisplan' de impasse te doorbreken. \"De mestbrief die minister Adema eerder deze maand aan de Kamer stuurde, biedt wat ons betreft onvoldoende perspectief voor de korte termijn\", schrijft LTO - met 35.000 leden de grootste boerenorganisatie van Nederland - op de eigen website. \"Maar de ernst en de urgentie van de mestcrisis zijn dermate groot, dat uitstel geen optie is. Boeren staan met de rug tegen de muur en hebben nu een oplossing nodig voor de vastgelopen mestmarkt.\" De voorstellen voor de veestapel zijn tijdelijk van aard en bevatten, in tegenstelling tot die van Adema, niks over een graslandsubsidie.  De organisaties roepen de partijen in de Kamer op hun voorstel over te nemen. \"Het zijn pijnlijke maatregelen, maar gelet op de ernst van de situatie achten wij dit onontkoombaar\", schrijven de opstellers over hun voorstel. Als het plan wordt aangenomen, zou er nog eens een poging gewaagd kunnen worden om tijdelijk soepelere mestregels in Brussel af te dwingen, zo staat in het voorstel. Minister Adema heeft eerder al gezegd dat zo'n nieuwe gang naar Brussel in zijn ogen zo goed als kansloos is. Niet alle boeren lijken overigens achter het plan uit de eigen sector te staan. Zo schreef actiegroep Farmers Defence Force gisteravond op X: \"De boeren worden vandaag verraden door hun eigen belangenbehartiging\". Donderdag debatteert de Kamer over de mestproblemen. "}, {"ID": 2517933, "url": "https://nos.nl/artikel/2517933-russische-onderminister-van-defensie-opgepakt-om-corruptieverdenking", "title": "Russische onderminister van Defensie opgepakt om corruptieverdenking", "date_time": "2024-04-24T01:12:57+0200", "text": "Een hooggeplaatste Russische defensiefunctionaris is opgepakt, omdat hij wordt verdacht van het aannemen van steekpenningen. Dat schrijven Russische staatsmedia. Het gaat om Timoer Ivanov, een van de twaalf onderministers van Defensie. Ivanov werd kort na de invasie van Oekra\u00efne door Rusland al op de sanctielijst gezet door zowel de Verenigde Staten als de Europese Unie. Het Russische staatspersbureau RIA Novosti schrijft op basis van Kremlin-woordvoerder Peskov dat minister van Defensie Sjojgoe inmiddels op de hoogte is gebracht van de aanhouding van zijn vertrouweling. Voordat hij onderminister werd in 2016, werkte Ivanov al nauw samen met Sjojgoe. Zo was hij vicegouverneur van de regio Moskou, toen Sjojgoe in 2012 gouverneur werd van die regio. Kort daarna volgde hij Sjojgoe naar het ministerie van Defensie. Er zijn geen details gemaakt over de hoogte van de steekpenningen die Ivanov zou hebben aangenomen, en waarvoor.  Ivanov overziet in zijn functie onder meer het vastgoed en de bouwprojecten van het Russische leger, schrijft persbureau AP, en had volgens Russische media ook de bouwprojecten in de Oekra\u00efense havenstad Marioepol onder zich. Marioepol werd in mei 2022 bezet door Rusland, nadat de havenstad eerst door zware bombardementen grotendeels was verwoest. De Russen begonnen kort na de bezetting van de stad met het bouwen van woonwijken op de verwoeste grond. President Poetin bezocht in maart vorig jaar hoogstpersoonlijk nog zo'n bouwplaats in Marioepol.  Eind 2022 kwam Ivanov in het nieuws door een onderzoek van de anti-corruptieorganisatie van de in februari overleden oppositieleider Aleksej Navalny. In dat onderzoek kwam naar voren dat Ivanov een luxeleven leidde, terwijl hij dat volgens zijn offici\u00eble inkomen niet zou kunnen betalen. In het onderzoek wordt gesuggereerd dat Ivanov mogelijk flink verdiende aan de bouwprojecten in Marioepol. Het is niet duidelijk of hij om deze reden nu is opgepakt. Er hangt Ivanov een celstraf van maximaal vijftien jaar boven het hoofd. "}, {"ID": 2517932, "url": "https://nos.nl/artikel/2517932-klimaatneutraal-in-2050-het-kan-maar-nederland-moet-wel-vol-aan-de-bak", "title": "Klimaatneutraal in 2050: het kan, maar Nederland moet wel vol aan de bak", "date_time": "2024-04-24T00:27:15+0200", "text": "Nederland kan in 2050 volledig klimaatneutraal zijn. Maar die haalbaarheid komt ernstig in het geding als we controversi\u00eble maatregelen - zoals CO2-opslag, biobrandstoffen en krimp van de veestapel - uitsluiten of zelfs maar uitstellen. Dat zegt het Planbureau voor de Leefomgeving (PBL) in een nieuwe doorrekening. Ruim dertig routes om klimaatneutraal te worden zijn doorgerekend voor alle belangrijke sectoren. Het PBL spreekt van hun 'vlaggenschip'. Samen met achtergrondrapporten gaat het om zo'n duizend pagina's.  Klimaatneutraal betekent als landen netto geen broeikasgassen meer uitstoten. Het is in Nederland een wettelijk doel om uiterlijk in 2050 klimaatneutraal te zijn. Daarna wordt geen netto opwarming van het klimaat meer veroorzaakt. Wereldwijd hebben zo'n honderd landen soortgelijke doelen. \"Het is een enorme opgave\", zegt PBL-directeur Marko Hekkert tegen de NOS. \"We hebben nog maar 25 jaar om dit voor elkaar te krijgen. Elke vertraging die je je nog veroorlooft, maakt het of enorm duur, of onmogelijk. Het is nu dus vooral doorzetten - de urgentie hebben we afgelopen jaren al gezien.\" Hekkerts zorg is kortetermijndenken. Sommige maatregelen die kunnen helpen om het klimaatdoel voor 2030 te halen (55 procent minder broeikasgassen dan in 1990) kunnen juist leiden tot stagnatie op de lange termijn. Een voorbeeld is het verwarmen van huizen met waterstof. \"Vanuit de sector wordt gezegd: er liggen mooie aardgasleidingen - daar kunnen we dus waterstof in stoppen. Maar als je naar het hele systeem kijkt, hebben we die waterstof elders nodig, en blijken warmtepompen voor verwarming veel optimaler. Dus voor beleid dat we nu nog maken: zet de 2050-bril op.\" Het PBL heeft onderzocht welke scenario's het meest kosteneffectief zijn, tegen relatief kleine veranderingen in productie en consumptie. \"Zo gaan we in de studie niet uit van grootschalige gedragsveranderingen\", zegt hoofdauteur Bart Strengers. Zijn conclusie: het is niet alleen haalbaar, maar ook betaalbaar. \"Het zijn geen astronomische bedragen. Het gaat vooral om een transitie waar we doorheen moeten. Dat vraagt grote investeringen en eerlijke verdeling - maar brengt geen hoge netto kosten.\"  In 2050 zal in Nederland maar liefst drie tot vijf keer zo veel elektriciteit geproduceerd moeten worden als nu, afkomstig uit wind, zon en mogelijk wat kernenergie. Dankzij die extra elektriciteit kunnen wegverkeer, verwarming en de industrie stoppen met fossiele brandstoffen. Ook waterstof speelt daarbij een belangrijke rol - om pieken in vraag en aanbod van elektriciteit op te vangen. Het grootste deel van die waterstof zullen we volgens het PBL in Nederland zelf produceren. Het is volgens het planbureau essentieel dat verschillende investeringen parallel worden uitgevoerd, en dat nergens \"gewacht\" wordt op voortgang elders. Twee lastige sectoren die niet kunnen elektrificeren, zijn de scheepvaart en de luchtvaart. De scheepvaart zou kunnen overstappen op biobrandstof of ammoniak, en luchtvaart op biokerosine en synthetische kerosine.  Ook die alternatieve luchtvaartbrandstof moeten we zelf (grootschalig) gaan produceren in Nederland. Bij die fabricage komt CO2 vrij en als we die ondergronds opslaan wordt meer CO2 aan de atmosfeer onttrokken dan erbij vrijkomt. Die negatieve uitstoot zal vervolgens nodig zijn voor de sector die het lastigst te verduurzamen is: de landbouw. Die stoot in Nederland nu 23 miljoen ton broeikasgassen per jaar uit (15 procent van het totaal). Dat zal in 2050 alsnog 9 tot 12 miljoen ton zijn. Daarbij wordt uitgegaan van enige krimp van de veestapel, in lijn met het stikstofbeleid. Vooral die resterende uitstoot van de landbouw zal in 2050 dus moeten worden gecompenseerd.  In veel andere rapporten wordt ervan uitgegaan dat zulke negatieve emissies gecre\u00eberd kunnen worden door biomassa te verstoken voor elektriciteit en de CO2 die daarbij vrijkomt ondergronds op te slaan. Het PBL ziet dat anders: door te sterke groei van de vraag kunnen tekorten en duurzaamheidsproblemen ontstaan, waaronder ontbossing. Biomassa moet daarom alleen worden gebruikt voor hoogwaardige toepassingen, zoals grondstof voor bioplastics en de bouw, en biobrandstoffen voor transportsectoren die niet kunnen elektrificeren. Het ondergronds opslaan van CO2 is geen aflaat om door te gaan met grootschalig gebruik van fossiele brandstoffen. Volgens het rapport kan in 2050 slechts een zeer klein deel fossiele brandstoffen met CO2-opslag worden gecompenseerd.  In het rapport wordt bevolkingsgroei gezien als een gegeven en uitgegaan van gematigde groei (een \u00e0 twee miljoen extra mensen in 2050). Dat vraagt tussen 2020 en 2050 1,4 miljoen extra woningen. Het werkelijke volume van gebouwen in het Nederlandse landschap groeit bijna twee keer zo hard, door een vergelijkbare toename van bebouwing ten behoeve van de dienstensector. Toch toonde de Staatscommissie voor Demografische Ontwikkelingen dat de bevolkingsgroei in praktijk aanzienlijk lager of hoger kan zijn, afhankelijk van immigratie. Als er voor 2050 nog meer mensen bijkomen wordt het moeilijker en bij lagere groei makkelijker, erkent Hekkert. Naast landbouw en woningbouw is de schaarse ruimte in Nederland ook nodig voor extra bos.  Ook verduurzaming van leefstijl kan de opgave een stuk vergemakkelijken. Volgens het PBL is op dat vlak vervolgstudie nodig; het is niet meegenomen in dit rapport. Wel is het volgens het planbureau essentieel dat we netto veel minder energie verspillen. Alleen dan is de extra CO2-vrije elektriciteit toereikend om alle fossiele brandstoffen te vervangen. Die besparing komt van goede isolatie van alle woningen en andere gebouwen, zegt Bert Daniels, de tweede hoofdauteur. \"Maar het zit ook in nieuwe technologie. Zo verbruiken warmtepompen netto een derde tot een kwart van de energie van gasverwarming en is een elektrische auto ruwweg drie keer zo effici\u00ebnt als een vergelijkbare verbrandingsauto.\" Uiteindelijk is het een vrij simpel verhaal, besluit Hekkert. \"Alle verduurzaming moet opgeschaald worden. Je kunt niks verkeerd doen, zolang je opschaalt.\" "}, {"ID": 2517923, "url": "https://nos.nl/artikel/2517923-heel-veel-saharastof-in-griekenland-apocalyptisch", "title": "Heel veel Saharastof in Griekenland: 'Apocalyptisch'", "date_time": "2024-04-23T22:43:36+0200", "text": " Een dikke, geel-oranje deken leek er over het zuiden van Griekenland te liggen. Bij zonsondergang kleurde de lucht knalrood. Zo'n grote hoeveelheid Saharastof als er vandaag in de Griekse lucht hing, komt niet vaak voor. Dat wat Saharastof Griekenland aandoet, is niet ongebruikelijk. Ook in Nederland komt het wel eens voor bij een sterke zuidelijke stroming. Maar het zuiden van Griekenland had dus met bijzonder hoge concentraties stof uit Noord-Afrika te maken. Het levert niet alleen intrigerende beelden op; mensen kunnen er ook behoorlijk last van hebben. De hele kleine stofdeeltjes kunnen diep in de longen doordringen. Dat merkten ook de ziekenhuizen in de stad Kalamata en op het eiland Kreta, waar meer mensen dan normaal zich meldden bij de spoedeisende hulp, vooral met klachten aan de luchtwegen. De overheid had al gewaarschuwd voor het stof en adviseerde vooral mensen met luchtwegaandoeningen of allergie\u00ebn om niet naar buiten te gaan. Ook werd aangeraden om ramen en deuren gesloten te houden en om niet te gaan sporten in de buitenlucht.  \"In Athene is het benauwd en ontzettend heiig. Een stuk meer mensen dan normaal dragen een mondkapje op straat. De zonsondergang leek wel apocalyptisch. Alsof de hemel in de fik stond. Zo extreem als nu heb ik het in tien jaar nog nooit gezien.\" Door zandstormen in de Sahara kan zand en stof hoog de lucht in worden geblazen. Daar drijft het mee op de wind. Het zand daalt vaak snel neer, omdat het te zwaar is om lang te blijven zweven. Maar de lichtere stofdeeltjes kunnen duizenden kilometers afleggen. Stof is niet het enige wat uit de Sahara komt gewaaid. Ook de hitte verplaatst zich: in het westen van Kreta werd vandaag een temperatuur van bijna 37 graden gemeten. Gemiddeld is het daar rond deze tijd een graad of 22. Morgen draait de wind, en dan zou het meeste stof \u00e9n de ergste hitte weer uit Griekenland moeten verdwijnen. "}, {"ID": 2517922, "url": "https://nos.nl/artikel/2517922-zorgen-bij-muzikanten-over-muziek-producerende-ai-tool", "title": "Zorgen bij muzikanten over muziek producerende AI-tool", "date_time": "2024-04-23T22:29:13+0200", "text": "Nederlandse artiesten uiten in het AD hun zorgen over de diefstal van allerlei artistieke elementen als melodie, stijl en stem door tools als Udio, apps waarmee muziek wordt geproduceerd op basis van kunstmatige intelligentie (AI).  Tools zoals Udio gebruiken bestaande muziek om het algoritme te trainen voor het produceren van muziek. \"'Maak een nummer in de stijl van Zoutelande van Bl\u00f8f met een Maan-vibe', dat kun je invoeren en daar rolt dan een nummer uit\", zegt Pablo van de Poel, muzikant van rockband DeWolff. \"Muziek is mijn leven en dat zoiets afgepakt kan worden door AI baart mij enorme zorgen. Tegelijkertijd spelen wij vooral live en dat zal niet zo snel verdwijnen.\"  Universitair docent Emilie Rademakers begrijpt waar de angst van artiesten vandaan komt. \"Het succes van dit soort programma's zit met name in de toegankelijkheid: je hoeft alleen maar een paar trefwoorden in te voeren om een deuntje te maken.\" \"Veel artiesten kunnen hun werk blijven doen doordat zij af en toe een commerci\u00eble klus doen, zoals het maken van een jingle voor reclames\", zegt Van de Poel. \"Met de komst van AI gebeurt dat niet meer.\"  Bandleden van de Dawn Brothers maken zich zorgen over de opkomst van AI:    Caspar de Kiefte van Kunstenbond, de vakbond voor cultuurwerkers en kunstenaars, herkent het door Van de Poel geschetste beeld. \"Udio bestaat nog maar heel kort. Op dit moment wordt kunstmatige muziek met name gebruikt voor achtergrondmuziek in caf\u00e9s en winkels. Maar door AI zal de sector een heel stuk kleiner worden, omdat het veel moeilijker wordt om een bestaan op te bouwen als artiest.\" Transparantie speelt ook een rol, geeft Rademakers aan. \"De apps zeggen rechtmatig gebruik te maken van beschermde muziek, maar welke databronnen zij gebruiken en hoe zij de muziek verwerken, is onbekend. Volgens BumaStemra, de organisatie die de auteursrechten van ongeveer 38.000 Nederlandse muziekmakers beheert, is er toestemming nodig van de rechthebbende om gebruik te mogen maken van bestaande muziek. Maar de organisatie heeft nog geen klachten ontvangen over de tools.  Toch verwacht Rademakers niet dat artistiek werk zomaar door kunstmatige muziek wordt vervangen. \"Joost Klein wordt gewaardeerd omdat hij op een innovatieve manier verschillende sentimenten samenbrengt. Hij raakt daarmee aan wat bij mensen leeft. Dat kan een app nooit doen.\" Naar verwachting wordt de Europese AI Act officieel in mei gepubliceerd, daarna worden de regels in fasen van kracht. De wet moet ertoe leiden dat er duidelijker regels komen rond kunstmatige intelligentie. "}, {"ID": 2517920, "url": "https://nos.nl/artikel/2517920-burgemeester-zet-streep-door-eritrese-bijeenkomst-in-rijswijk", "title": "Burgemeester zet streep door Eritrese bijeenkomst in Rijswijk", "date_time": "2024-04-23T22:26:29+0200", "text": "De burgemeester van Rijswijk (ZH) heeft een streep gezet door een Eritrees bevrijdingsfeest in haar stad op 25 mei. De bijeenkomst is te riskant, aldus de gemeente. In februari waren er rellen rond een bijeenkomst van Eritree\u00ebrs in Den Haag. De uitbater van een zalencentrum in Rijswijk had het evenement van de Federatie van Eritrese Gemeenschappen Nederland (FEN) aangemeld bij de gemeente. Er werden zo'n 800 bezoekers verwacht. Burgemeester Sahin schat het veiligheidsrisico in als \"levensgroot\" en geeft dus geen toestemming. Volgens haar horen evenementen met \"zo'n hoog risicoprofiel niet thuis in een drukke omgeving als Rijswijk\". Zowel de organisator als de exploitant had het risico voor het evenement als laag ingeschaald. \"Maar dat is niet hoe de gemeente erover denkt\", aldus een woordvoerder van Rijswijk tegen Omroep West.  Binnen de Eritrese gemeenschap zijn er spanningen tussen twee groepen: tegenstanders van het Eritrese regime en regeringsgezinde Eritree\u00ebrs. Het leidde de laatste jaren tot ongeregeldheden bij een aantal bijeenkomsten in Nederland. Zo vielen er vorig jaar meerdere gewonden bij een massale vechtpartij bij zalencentrum Event Plaza in Rijswijk, hetzelfde zalencentrum waar de bijeenkomst volgende maand zou plaatsvinden. Op 17 februari dit jaar liep een confrontatie tussen twee groepen Eritree\u00ebrs in Den Haag uit op rellen. Er werd met stenen gegooid en (politie)voertuigen werden in brand gestoken. De mobiele eenheid zette traangas in om de situatie onder controle te krijgen. Zeker vier agenten raakten gewond. "}, {"ID": 2517918, "url": "https://nos.nl/artikel/2517918-youp-van-t-hek-breekt-optreden-in-theater-carre-af", "title": "Youp van 't Hek breekt optreden in theater Carr\u00e9 af", "date_time": "2024-04-23T22:22:11+0200", "text": "Youp van 't Hek is vanavond voortijdig met zijn voorstelling De Laatste Ronde! in het Amsterdamse theater Carr\u00e9 gestopt. Volgens bezoekers liet zijn geheugen hem in de steek. Na een uur stopte de cabaretier met zijn show. \"Jongens, sorry, het gaat niet meer\", zei hij volgens een bezoeker. Het gebeurde nadat de voorstelling meerdere keren korte tijd was stilgelegd, waarna de cabaretier het nog probeerde met een draaiboek in zijn hand. Nadat de voorstelling was gestopt, nam een medewerker van het theater het woord en zei dat Van 't Hek de hele dag al niet lekker was. Bezoekers kunnen een ticket krijgen voor een volgende voorstelling. Het management van Van 't Hek was niet bereikbaar voor een reactie. Youp van 't Hek staat nog tot en met eind mei in Carr\u00e9, waar hij het laatste programma speelt uit een carri\u00e8re die vijftig jaar heeft geduurd.  Van 't Hek moest eerder in zijn carri\u00e8re ook al voorstellingen vroegtijdig be\u00ebindigen vanwege gezondheidsproblemen. Dat gebeurde onder meer in 2017 in het Oude Luxor in Rotterdam. Ook in 2015 werd hij twee keer onwel bij een optreden. Vervolgens is hij geopereerd aan zijn hart: er is een aantal bypasses aangebracht. Na die ingreep heeft de cabaretier een rustpauze genomen."}, {"ID": 2517914, "url": "https://nos.nl/artikel/2517914-onderzoek-naar-trauma-s-slachtoffers-gijzeling-bovensmilde-47-jaar-na-dato", "title": "Onderzoek naar trauma's slachtoffers gijzeling Bovensmilde, 47 jaar na dato", "date_time": "2024-04-23T20:48:41+0200", "text": "Er komt voor het eerst een groot onderzoek naar de problemen bij slachtoffers van de basisschoolgijzeling in Bovensmilde in 1977. De toen 11-jarige Cor Udding heeft de afgelopen jaren gestreden voor meer erkenning voor de slachtoffers. \"Eindelijk een forse stap richting erkenning, al had dit 47 jaar geleden moeten gebeuren\", zegt hij tegen RTV Drenthe. Vier Zuid-Molukse jongeren drongen op 23 mei 1977 basisschool De Meenthe in Bovensmilde binnen. 105 kinderen en vijf leerkrachten werden dagenlang vastgehouden. Na vier dagen werden de kinderen en \u00e9\u00e9n leerkracht vrijgelaten. De andere leerkrachten kwamen op 11 juni vrij, nadat het leger was ingezet en pantservoertuigen op de school werden afgestuurd. Dat was op dezelfde dag dat mariniers een einde maakten aan een treinkaping bij De Punt, niet ver van Bovensmilde.  \"Niet alleen die dagenlange gijzeling heeft er bij de jonge kinderen enorm ingehakt, maar ook de lange nasleep\", zegt de inmiddels 58-jarige Udding. Hij herinnert zich dat het onveilig was in het dorp door rellen en brandstichting. Ook was er militaire bewaking bij de school en stonden er een jaar lang op elke hoek tanks. \"Dat heeft allemaal zo gigantisch veel impact gehad. Ik denk dat die periode erna n\u00e9t zo dramatisch is geweest als de gijzeling zelf.\" Hij vindt dat er te weinig nazorg is geweest voor de slachtoffers, stapte meermaals naar de politiek en ging in gesprek met premier Rutte. \"Zeer onterecht kregen sommige slachtoffers van hulpverleners te horen dat zij destijds te jong waren om er echt iets aan over te houden. En er werd binnen gezinnen niet over gepraat\", zegt hij.  Volgens Udding hebben de gebeurtenissen en het gebrek aan nazorg het leven van veel slachtoffers be\u00efnvloed. \"Zelf heb ik behoorlijk lang weinig last gehad van het trauma, totdat in de coronatijd met het invoeren van de avondklok mijn vrijheid ineens werd ingeperkt. Ik begon toen last te krijgen van herinneringen van destijds en ik begon er ook over te dromen.\" Hij besloot contact op te nemen met de andere gegijzelden. \"Er zijn veel verhalen over scheidingen, sociale en maatschappelijke problemen, zowel geestelijk als fysiek, binnen gezinnen en post-traumatische situaties\", stelt hij. Hoe groot de groep is die zich inmiddels bij hem heeft gemeld, wil hij niet kwijt. \"Maar het zijn er veel en ze blijven komen.\"  Hij vindt het aangekondigde onderzoek \"een eerste stap naar eerherstel\". Het onderzoek is vorige week door minister Weerwind (Rechtsbescherming) aangekondigd en is onderdeel van een groter project rond slachtoffers van het ministerie van Justitie en Veiligheid. De studie begint binnenkort en wordt uitgevoerd door ARQ Nationaal Psychotrauma Centrum. \"Laat ik het zo zeggen: dit is een belangrijke en goede stap en een bewijs dat we niet vergeten zijn. Maar ik ben ook afwachtend, de kurk gaat nog niet van de champagnefles\", zegt Udding over het onderzoek. \"Ik ben blij met het woord 'zorgvuldig' in de tekst van Weerwind, want dat is ook uitermate belangrijk. De gesprekken met de slachtoffers moeten de basis vormen, maar voordat je het over goede gesprekken hebt, moet je eerst vertrouwen winnen. Dat zal een uitdaging worden, na al die tientallen jaren dat er niets gebeurde.\" "}, {"ID": 2518352, "url": "https://nos.nl/artikel/2518352-dodental-door-overstromingen-kenia-loopt-op-naar-zeker-70", "title": "Dodental door overstromingen Kenia loopt op naar zeker 70", "date_time": "2024-04-27T00:11:26+0200", "text": "In Kenia is het dodental door de overstromingen van de afgelopen tijd opgelopen tot minstens zeventig, heeft een woordvoerder van de regering gezegd. Begin deze week werd nog gesproken van 35 doden. Het Oost-Afrikaanse land kampt al weken met zware regenval en ernstige overstromingen. De regen heeft vooral grote gevolgen in dichtbevolkte sloppenwijken van de hoofdstad Nairobi, waar miljoenen mensen wonen. Door het natuurgeweld zijn duizenden huizen weggespoeld, wegen onbegaanbaar geworden en bruggen verwoest. Dit weekend wordt in Kenia opnieuw hevige regenval verwacht. De regering heeft een crisiscentrum opgezet en roept mensen op om naar hoger gelegen gebieden te gaan. Ook andere landen in Oost-Afrika kampen met overstromingen. In Tanzania, dat grenst aan Kenia, zijn daardoor meer 155 doden gevallen. In Burundi zijn 200.000 mensen getroffen door het natuurgeweld. "}, {"ID": 2518345, "url": "https://nos.nl/artikel/2518345-grote-brand-in-autobedrijf-amsterdam-pand-niet-meer-te-redden", "title": "Grote brand in autobedrijf Amsterdam, pand niet meer te redden", "date_time": "2024-04-26T22:48:04+0200", "text": "In de Amsterdamse haven woedt een grote brand in een autobedrijf. De brand brak rond 21.30 uur uit aan de Nieuw-Zeelandweg in het Westelijk Havengebied. Het bedrijf is gespecialiseerd in auto-elektronica. De brandweer laat aan AT5 weten dat het pand meer te redden is. Op dit moment probeert de brandweer te voorkomen dat de brand overslaat naar de vijf bedrijven die aan het autobedrijf grenzen. Bij de brand komt veel rook vrij die in de wijde omgeving te zien is. De brandweer roept mensen daarom op om weg te blijven. Omwonenden krijgen het advies om ramen en deuren te sluiten."}, {"ID": 2518344, "url": "https://nos.nl/artikel/2518344-new-york-gaat-15-dollar-tol-heffen-voor-rijden-door-manhattan", "title": "New York gaat 15 dollar tol heffen voor rijden door Manhattan", "date_time": "2024-04-26T22:44:47+0200", "text": "Wie door het zuiden van de wijk Manhattan in New York wil rijden, moet binnenkort 15 dollar (omgerekend 14 euro) tol betalen. Met die maatregel wil het stadsbestuur de enorme drukte tegengaan. Dat de tolheffing er zou komen was al bekend, maar nu is ook over de ingangsdatum besloten. Vanaf 30 juni betalen alle bestuurders een bedrag om in het gebied ten zuiden van 60th Street te rijden. Dat komt boven op de tol die al geheven wordt bij bruggen en tunnels die naar het eiland Manhattan leiden. De heffing gaat gelden voor zo'n beetje het hele gebied aan de zuidkant van Central Park. Alle grote trekpleisters, zoals het Empire State Building, Times Square en het 9/11-gedenkteken liggen in die zone.  Grotere voertuigen betalen meer dan het standaardtarief van 15 dollar. Bussen met toeristen moeten bijvoorbeeld 36 dollar (omgerekend ongeveer 24 euro) neertellen om er te rijden. Motorrijders betalen juist minder, en ook 's nachts is er een lager tarief. Passagiers van een taxi betalen een toeslag bovenop de ritprijs. Mensen met een laag inkomen kunnen korting aanvragen. Voertuigen van hulpdiensten, schoolbussen, en gehandicaptenvervoer hoeven geen tol te betalen. De maatregel moet de stad New York 1 miljard dollar per jaar gaan opleveren. Dat wordt ge\u00efnvesteerd in openbaar vervoer. "}, {"ID": 2518343, "url": "https://nos.nl/artikel/2518343-twee-ziekenhuizen-in-kyiv-preventief-geevacueerd-vanwege-dreiging", "title": "Twee ziekenhuizen in Kyiv preventief ge\u00ebvacueerd vanwege dreiging", "date_time": "2024-04-26T22:42:12+0200", "text": "In de Oekra\u00efense hoofdstad Kyiv zijn vanavond twee ziekenhuizen ontruimd nadat het hoofd van de Belarussische veiligheidsdienst KGB, Ivan Tertel, had gezegd dat militairen zich daar schuilhielden \"achter de ruggen van kinderen\". Hij deed die uitspraak gisteren in een toespraak die werd uitgezonden door het Belarussische staatspersbureau Belta. Tertel noemde daarbij de adressen van de ziekenhuizen. De lokale autoriteiten in Kyiv spreekt, zonder Tertel te noemen, over een video die op sociale media circuleert waarin gezegd wordt dat militairen zich schuilhouden in de ziekenhuizen. Het stadsbestuur ziet dit als een dreigement en heeft de ziekenhuizen uit angst voor een luchtaanval ontruimd. \"We kunnen geen enkel risico nemen gezien de voortdurende raketaanvallen\", zegt het stadsbestuur. Wel zeggen de autoriteiten geen aanwijzingen te hebben dat Rusland daadwerkelijk van plan is om dergelijke aanvallen uit te voeren.  In een video op zijn Telegramkanaal zegt burgemeester Klitsjko er alles aan te doen om iedereen te beschermen tegen een mogelijke aanval. Inmiddels zijn alle pati\u00ebnten en het medische personeel ge\u00ebvacueerd volgens de burgemeester. De Oekra\u00efense veiligheidsdienst SBU schrijft op Telegram dat alle verklaringen vanuit Belarus over \"verzonnen terroristen\" die zich zouden ophouden in Oekra\u00efense ziekenhuizen, gezien moeten worden \"als uitingen van informatieve en psychologische speciale operaties\" die Rusland in de kaart spelen. Wel zegt de veiligheidsdienst dat elke dreiging serieus genomen moet worden. Belarus heeft nauwe banden met Rusland. Gisteren maakte de Belarussische leider Loekasjenko bekend dat Rusland \"enkele tientallen\" tactische kernwapens naar zijn land heeft verplaatst. "}, {"ID": 2518342, "url": "https://nos.nl/artikel/2518342-limburgse-staten-stemmen-in-met-deels-gratis-ov-voor-minima", "title": "Limburgse Staten stemmen in met deels gratis ov voor minima", "date_time": "2024-04-26T22:36:52+0200", "text": "Een ruime meerderheid van de Provinciale Staten in Limburg heeft ingestemd met een plan om mensen met een laag inkomen in de daluren gratis te laten reizen met het regionale openbaar vervoer. De provincie wil een abonnement financieren waarmee inwoners in de daluren vrij kunnen reizen in de treinen en bussen van Arriva, de regionale vervoerder in Limburg. \"Dit cre\u00ebert maatschappelijk perspectief voor de gebruiker om een betere kwaliteit van leven te ervaren. Bovendien ondersteunt het de gebruiker in de bestaanszekerheid\", aldus de provincie. De regeling is bedoeld voor Limburgers met een inkomen van 100 procent van het sociaal minimum, net geen 1500 euro bruto per maand. De provincie schat in dat het gaat om zo'n 60.000 inwoners, meldt L1 Nieuws.  De gemeenten zijn gevraagd om in kaart te brengen welke inwoners precies in aanmerking komen voor het abonnement. Het is aan de gemeenten om te bepalen hoe en wanneer zij dit doen, aldus de provincie. Zij kunnen daarnaast eventueel zelf geld bijleggen om mensen die net iets meer inkomen hebben ook te voorzien van het abonnement. Het is dus nog niet duidelijk wanneer mensen gebruik kunnen maken van de regeling. De provincie verwacht dat het nog maanden zal duren voordat de gemeenten hun inwoners die in aanmerking komen in beeld hebben gebracht. De regeling kost Limburg tot 4,5 miljoen euro per jaar. De provincie wil het plan financieren met geld dat vorig jaar september door het Rijk beschikbaar was gesteld. Het demissionaire kabinet had toen op aandringen van de Tweede Kamer 300 miljoen euro extra uitgetrokken om \"verdere verschraling van het regionale openbaar vervoer door het wegvallen van haltes en buslijnen\" te voorkomen.  Vanmiddag stemden zo'n beetje alle partijen in met het voorstel. Alleen coalitiepartij VVD en oppositiepartijen JA21 en 50Plus waren tegen. Zo vroeg de VVD zich tijdens het debat af of de regeling wel de juiste bestemming is van het geld dat door het Rijk beschikbaar was gesteld en of het geld niet beter besteed kan worden. Daarnaast betwijfelden meerdere partijen of de provincie wel zeker is van het Rijksgeld. Zo zijn de precieze voorwaarden van het kabinetsfonds van 300 miljoen euro nog niet bekend en is er nog niets uit het fonds aan de provincies overgemaakt. Volgens verantwoordelijk gedeputeerde Jasper Kuntzelaers (PvdA) heeft het Rijk al aangegeven dat het geld er komt. \"De staatssecretaris heeft in een brief bevestigd dat het geld beschikbaar wordt gesteld\", zei hij vanmiddag tijdens het debat. Het hoeft alleen nog te worden overgemaakt en de gedeputeerde denkt dat dit binnenkort gebeurt. Bovendien voldoet het plan van de provincie volgens Kuntzelaers aan de eisen van het kabinet voor de besteding van het geld. "}, {"ID": 2518336, "url": "https://nos.nl/artikel/2518336-centrum-purmerend-veiligheidsrisicogebied-vanwege-zorgelijk-gerucht", "title": "Centrum Purmerend veiligheidsrisicogebied vanwege 'zorgelijk gerucht'", "date_time": "2024-04-26T22:15:57+0200", "text": "De politie in Purmerend is vanavond en vannacht alert op ongeregeldheden. Het centrum van de plaats is aangewezen als veiligheidsrisicogebied. De politie mag preventief fouilleren en mensen verbieden in het gebied te komen. De burgemeester heeft het besluit genomen vanwege een \"zorgelijk gerucht\" op sociale media. \"Daarin wordt aangekondigd dat er iets op de Koemarkt zou kunnen gebeuren in de sfeer van opschudding. Dat willen we natuurlijk voorkomen, we willen gewoon een leuk feestje\", laat een woordvoerder weten.  Het centrum van Purmerend blijft veiligheidsrisicogebied tot zaterdag 06.00 uur."}, {"ID": 2518331, "url": "https://nos.nl/artikel/2518331-hoe-patienten-verdwaald-raken-in-het-zorgdoolhof-van-ziekenhuizen", "title": "Hoe pati\u00ebnten verdwaald raken in het zorgdoolhof van ziekenhuizen", "date_time": "2024-04-26T21:55:21+0200", "text": "Pati\u00ebnten die meerdere aandoeningen tegelijkertijd hebben worden vaak van de ene afdeling naar de andere gestuurd waar specialistische artsen afzonderlijk van elkaar hun behandelingen uitvoeren. De pati\u00ebnten raken dan vaak verdwaald in een zorgdoolhof. Pati\u00ebnten zijn vaak een eigen zorgmanager van hun steeds complexere zorgtrajecten. Want wat had welke arts nou precies gedaan? En die medicijnen die de internist tegen de ene ziekte had voorgeschreven, waarschuwde de cardioloog daar nou weer niet tegen omdat die middelen de andere ziekte juist zouden verergeren? Noodgedwongen moeten pati\u00ebnten zelf het overzicht houden, want overleg en co\u00f6rdinatie tussen artsen met verschillende medisch specialismen is geen vanzelfsprekendheid, zo blijkt uit gezamenlijk onderzoek van de NOS en Nieuwsuur.  Dit leidt tot versnipperde zorg en kan calamiteiten veroorzaken, bijvoorbeeld door medicatiefouten. De 79-jarige Anjo Geluk heeft ervaren waartoe het uitblijven van co\u00f6rdinatie kan leiden. Ze voelt \"zich wiebelig op haar benen\" nadat haar oorspronkelijke knie werd vervangen. Als ze nu ergens wil komen is een kruk noodzaak. Want vallen is geen uitzondering. \"We zullen nooit weten of mijn knie er beter aan toe was geweest als ik in het ziekenhuis wel goede revalidatie had ontvangen\", zegt Geluk. Want die kreeg ze niet toen verschillende artsen het overzicht op haar algehele gezondheidssituatie verloren.  Een ziekenhuisbacterie kwam in haar knie terecht terwijl ze op de orthopedie-afdeling lag en een heftige infectie was het gevolg. Wekenlang waren zware antibioticakuren via het infuus nodig om de bacterie te verwijderen. De nieren van Geluk raakten beschadigd als bijwerking van de medicatie. Dus werd ze opeens overgeplaatst naar de afdeling nefrologie. \"Zonder enig overleg met mij, maar kennelijk was er tussen de artsen onderling ook geen sprake van co\u00f6rdinatie\", zegt Geluk. \"Want ik heb nooit meer iemand van orthopedie gezien, terwijl ik juist begeleiding nodig had bij oefeningen voor mijn knie om goed te revalideren.\" Het verhaal van Geluk staat niet op zichzelf. Sterker, er zijn ook pati\u00ebnten die niet alleen een pingpongbal zijn tussen afdelingen binnen \u00e9\u00e9n ziekenhuis, maar zelfs tussen meerdere ziekenhuizen. Dit overkwam Diana Kwast. Zij ontwikkelde meerdere chronische ziektes en had 9 verschillende specialisten in 5 verschillende ziekenhuizen:   Pati\u00ebnten als Geluk en Kwast die meerdere aandoeningen tegelijkertijd hebben, zullen tot en met 2040 de meest voorkomende pati\u00ebnt in het ziekenhuis worden. En dat is nu al zichtbaar voor wie tijdens het spitsuur van de poliklinieken van het Jeroen Bosch Ziekenhuis in Den Bosch mensen vraagt naar hun situatie. Een oudere vrouw op een scootmobiel: \"Ik kom echt te veel in het ziekenhuis, bij verschillende dokters: oogarts, reumatoloog, voor de parkinson, internist, neuroloog, verschillende chirurgen. Ik heb er net ook weer twaalf dagen in gelegen.\"  Ook een man van in de 66 met een scootmobiel blijkt een vaste klant. \"Dit jaar pas 2 keer, maar vorig jaar 23 keer, inclusief mijn operatie aan mijn been. En nu is er net suiker ontdekt heb ik ook nog staar aan mijn oog.\" \"Ik kwam nooit in het ziekenhuis, maar heb nu een abonnement\" aldus een man van 84 jaar. \"Ik moet hier de komende maanden nog zeker acht keer zijn. Ik loop de vaatchirurgie, bij de cardiologie en bij de nefrologie.\" In dit ziekenhuis in Den Bosch zijn de artsen overigens druk met het aanpassen van hoe ze behandelen en onderling samenwerken. Sinds de coronapandemie werken internisten, klinisch geriaters, longartsen en cardiologen elke ochtend gezamenlijk op een speciale opnameafdeling een behandelplan voor complexe pati\u00ebnten tijdens een structureel overleg. Het programma is succesvol. Gemiddeld mogen pati\u00ebnten twee dagen eerder naar huis. Daarnaast bezoeken pati\u00ebnten minder artsen omdat door de samenwerking het aantal onderlinge verwijzingen is gehalveerd. Vanwege het succes gaat het ziekenhuis de nieuwe werkmethode ook op andere afdelingen de standaard maken. Vanaf mei gaat de eerste polikliniek over op het nieuwe werken. Dit ziekenhuis is vooralsnog een van de weinige plekken waar op deze manier gewerkt wordt. "}, {"ID": 2518327, "url": "https://nos.nl/artikel/2518327-rutte-had-heel-positief-gesprek-met-erdogan-over-navo-baan-maar-nog-geen-steun", "title": "Rutte had 'heel positief gesprek' met Erdogan over NAVO-baan maar nog geen steun", "date_time": "2024-04-26T20:48:10+0200", "text": "Demissionair premier Rutte heeft de gehoopte steun van de Turkse president Erdogan nog niet binnengehaald, al zei Rutte na afloop tegen de NOS dat hij een \"heel positief gesprek\" heeft gevoerd met Erdogan. Het bezoek van Rutte aan Erdogan vandaag was geen bezoek namens de Nederlandse regering, maar was gericht op zijn ambitie om secretaris-generaal van de NAVO te worden. Turkije is een van de laatste vier NAVO-landen die nog geen steun hebben uitgesproken voor Rutte. Ook na de ontmoeting heeft Turkije dat dus nog niet gedaan. Erdogan zei die beslissing nog met \"strategische wijsheid en rechtvaardigheid\" te zullen nemen. Die steun heeft Rutte wel nodig, want voor de benoeming van een nieuwe secretaris-generaal is unanieme steun vereist van alle lidstaten. Naast Turkije hebben Hongarije en Slowakije zich ook nog niet achter Rutte geschaard. Het vierde land, Roemeni\u00eb, kwam met een eigen tegenkandidaat: president Iohannis, al kan hij niet op de steun van de andere lidstaten rekenen.  De regeringsleiders hebben het niet alleen over Ruttes ambitie gehad tijdens hun ontmoeting. Verwacht wordt dat Erdogan iets terug wil voor steun aan Rutte. Die verwachtingen van Turkije stonden dan ook centraal tijdens de ontmoeting. Erdogan zei de eisen ook telefonisch aan Iohannis te hebben voorgelegd. Turkije heeft twee grote zorgen als het gaat om de NAVO en het is belangrijk om die te snappen, zei Rutte na afloop. \"E\u00e9n: Realiseer je dat terrorismebestrijding voor een land als Turkije ook absoluut onderdeel is van lidmaatschap van de alliantie. En een tweede is dat veel landen in de NAVO lid zijn van de Europese Unie, maar dat daarmee de NAVO niet hetzelfde is als de Europese Unie.\" Turkije is sinds 1999 kandidaat-lidstaat van EU, maar de onderhandelingen liggen al jarenlang stil.  De twee hebben het in hun gesprek ook gehad over Oekra\u00efne en Gaza, benoemden Rutte en Erdogan tijdens de gezamenlijke persconferentie. \"Jullie spelen echt een belangrijke rol\", zei Rutte, die Turkije een cruciale bondgenoot noemde. Daarnaast benadrukte hij dat Turkije na de Verenigde Staten de grootste militaire macht vormt binnen de NAVO. Nederland en Turkije vieren dit jaar hun 100-jarige vriendschap, maar de beide landen onderhouden al ruim vier eeuwen een warme vriendschap, benadrukten de regeringsleiders. \"Heel erg bedankt voor de vriendschap in al die jaren\", besloot Rutte zijn deel van de persconferentie. \"Ik hoop de relatie voort te zetten, in welke hoedanigheid dan ook.\"  \"Het was opvallend dat Erdogan zich opstelde als degene die de sollicitatieprocedure leidt. Hij gaf een evaluatie, en zei in feite: we hebben gesproken, we gaan nu in beraad, en laten je wel weten of je het wordt. Dat er vandaag geen groen licht is gekomen, betekent niet dat Erdogan tegen Rutte is als nieuwe baas van de NAVO. Sterker nog: er zijn stevige bronnen in Ankara wel die al weken zeggen: Erdogan gaat hier niet voor liggen. Maar waar hij natuurlijk goed in is, is de boel nog wat oprekken, en wellicht achter de schermen nog wat concrete eisen op tafel leggen. En een ding weten we van Erdogan: hij bepaalt zijn eigen agenda. En zal dus ook op een door hem gekozen moment uitsluitsel geven.\" "}, {"ID": 2518325, "url": "https://nos.nl/artikel/2518325-maandenlange-doorlichting-lintje-in-bruikleen-vier-vragen-over-lintjesregen", "title": "Maandenlange doorlichting, lintje in bruikleen: vier vragen over lintjesregen", "date_time": "2024-04-26T20:18:36+0200", "text": "Het is al zo lang een traditie, dat zelfs de Kanselarij der Nederlandse Orden niet precies weet wanneer het begon: de lintjesregen. Vandaag kregen wederom duizenden mensen - 3375 om precies te zijn - een koninklijke onderscheiding, traditiegetrouw op de dag voor Koningsdag. Vier vragen over lintjes, en wie er wanneer voor in aanmerking komt.  Sinds 1815, toen koning Willem I het zogenoemde decoratiestelsel instelde met in eerste instantie alleen de Militaire Willemsorde en de Orde van de Nederlandse Leeuw. Dat zijn twee hoge ridderorden die zelden worden uitgereikt. In 1892 kwam daar de Orde van Oranje-Nassau bij, ingesteld door koningin Emma. Met afstand de meeste mensen ontvangen een koninklijke onderscheiding in die laatste ridderorde, die zes graden telt. In 1994 werd het decoratiestelsel drastisch herzien door de Tweede Kamer, vooral om een helderder en opener systeem te krijgen. De Kanselarij der Nederlandse Orden, de ambtelijke organisatie achter de in totaal ongeveer honderd koninklijke onderscheidingen en medailles, schrijft op de eigen website dat het fenomeen lintjesregen waarschijnlijk is overgewaaid uit het buitenland in het midden van de negentiende eeuw, onder koning Willem II. In andere landen werden al langer verjaardagen van staatshoofden of feestdagen aangegrepen om onderscheidingen uit te reiken. De koning reikte toen overigens zelf nog de lintjes uit. Tegenwoordig doet meestal de burgemeester dat. Lintjesregen dankt zijn naam aan het feit dat de uitgereikte onderscheidingen officieel worden gedragen \"aan een lint\". Een onderscheiding in de Orde van de Nederlandse Leeuw is voor mensen die een 'exceptionele' prestatie hebben geleverd in hun werk, die nuttig is voor de maatschappij. Een lintje in de Orde van Oranje-Nassau gaat naar personen die zich langdurig verdienstelijk hebben gemaakt voor de samenleving. De Militaire Willemsorde is de oudste en hoogste onderscheiding. Die militaire onderscheiding kan worden verdiend \"door het bedrijven van uitstekende daden van moed, beleid en trouw\".  Er is geen leeftijdsgrens aan verbonden en er zijn ook geen harde criteria, behalve dat iemand \"iets bijzonders\" gedaan moet hebben voor de samenleving, zo schrijft de Kanselarij. Als voorbeeld worden mensen genoemd die zich minimaal vijftien jaar als vrijwilliger hebben ingezet of mensen die via hun werk langdurig iets extra's doen voor de samenleving. Vervolgens moet die persoon door iemand anders bij de gemeente voorgedragen worden. Daarna volgt er een maandenlange doorlichting. Zo bepaalt eerst een gemeenteambtenaar of de persoon \u00fcberhaupt in aanmerking komt voor een voordracht bij de koning. Als dat het geval is, moeten er bewijzen en getuigenissen worden opgestuurd, die onderstrepen waarom diegene een koninklijke onderscheiding verdient. Daarna volgt \"achter de schermen\" een \"uitgebreide advies- en besluitprocedure\". In Nederland zijn er op dit moment zo'n 110.000 mensen met een koninklijke onderscheiding. Zij hebben een gemiddelde leeftijd van 60 jaar. In die procedure spelen onder anderen de burgemeester, commissaris van de Koning en het zogenoemde Kapittel voor de Civiele Orden een rol, dat een eindadvies uitbrengt. Vervolgens neemt de minister dat advies in ontvangst, waarna een besluit over de voordracht wordt genomen. Als dat besluit positief is, zet de koning zijn handtekening en is de persoon benoemd in een ridderorde. Het hele proces kan zes maanden tot bijna een jaar duren. Overigens bleek in 2015 de procedure niet helemaal waterdicht. Het lukte toen namelijk een presentator van tv-programma Rambam om via een lijst vol niet-bestaande projecten een lintje te krijgen. De Kanselarij deed vervolgens aangifte tegen het programma.  Een doosje met daarin de onderscheiding (een ridderkruis aan een lint) en een draaginsigne. Dit insigne kan iedere dag gedragen worden, bij voorkeur alleen op nette kleding. Ook wordt er een oorkonde uitgereikt en een brochure met daarin onder meer de voorschriften voor het dragen van de onderscheiding. Alle koninklijke onderscheidingen worden gemaakt door zilversmeden van de Koninklijke Nederlandse Munt, sinds 1567 de maker van het Nederlandse muntgeld.  Dan moet hij retour worden gestuurd naar de Kanselarij der Nederlandse Orden. Officieel is het lintje eigendom van de Staat en krijgt de ontvanger hem in bruikleen. Wel is er voor nabestaanden de mogelijkheid om het lintje langer in bruikleen te houden via het betalen van een borgsom. Ook de drager kan bij leven deze borgsom alvast betalen. Het gaat dan om het bedrag dat het kost om het lintje te maken. Meestal gaat het dan om een onderscheiding als Lid in de Orde van Oranje-Nassau; die kost zo'n 250 euro. Voor het retourneren van de onderscheiding zijn volgens de Kanselarij, \"verschillende redenen, waaronder het risico dat de onderscheiding na verloop van tijd als handelswaar wordt aangeboden\". De oorkonde en het draaginsigne hoeft niet te worden teruggestuurd. Veel mensen namen hun lintje vandaag trots in ontvangst, maar de Friese Piet de Haan weigerde:  "}, {"ID": 2518323, "url": "https://nos.nl/artikel/2518323-lintje-geweigerd-het-is-voor-mij-geen-eer", "title": "Lintje geweigerd: 'Het is voor mij geen eer'", "date_time": "2024-04-26T20:02:45+0200", "text": "\"Ik denk dat we een probleem hebben\", zei de Friese Piet de Haan toen hij in de gaten kreeg dat burgemeester Kramer van Noardeast-Frysl\u00e2n op het punt stond hem een lintje op te spelden. Een onderscheiding in naam van de koning, die wilde hij namelijk niet. De Haan legde meteen uit waarom. \"Ik heb niks met het koningshuis. Ik vind het eigenlijk heel storend.\" Hij verbaasde zich er ook over dat de mensen die hem hadden opgegeven dat niet hadden ingezien. De man uit Dokkum zou de onderscheiding krijgen voor zijn jarenlange vrijwilligerswerk voor de Historische Vereniging Noordoost-Friesland. Hij zat met familie en vrienden in de zaal in de veronderstelling dat hij kwam voor een vriend die een lintje zou krijgen. Totdat de burgemeester zijn loftuitingen over h\u00e9m begon.  De Haan sprak uit dat hij vereerd was met de waardering voor zijn werk. Maar om namens de koning daarvoor een lintje te krijgen, dat ging hem te ver: \"Het is voor mij niet een eer. Het is een soort dolksteek.\" De burgemeester zei zijn standpunt te respecteren. Hij benadrukte dat een lintje een middel is, en geen doel, en sloot af met nogmaals dankbaarheid uit te spreken voor het vrijwilligerswerk van De Haan. Een compilatie van de lintjesregen, met de reactie van Piet de Haan:  "}, {"ID": 2518319, "url": "https://nos.nl/artikel/2518319-koning-charles-volgende-week-weer-aan-het-werk-na-ondergaan-kankerbehandeling", "title": "Koning Charles volgende week weer aan het werk na ondergaan kankerbehandeling", "date_time": "2024-04-26T19:42:52+0200", "text": "De Britse koning Charles pakt vanaf volgende week zijn publieke taken weer op. Dat heeft Buckingham Palace bekendgemaakt. In februari legde hij zijn werk tijdelijk neer nadat artsen hadden ontdekt dat hij kanker heeft. \"Het medische team is zeer bemoedigd door de tot nu toe geboekte vooruitgang en blijft positief over het verdere herstel van de koning\", laat een woordvoerder van het Koninklijk Huis weten. De medische behandeling is nog niet helemaal afgerond. Welke vorm van kanker de koning heeft, is nooit bekendgemaakt. Het paleis gaf de afgelopen tijd weinig details vrij over de gezondheidstoestand van de koning. Wel is bekend dat de ziekte in een vroeg stadium werd ontdekt.   De eerste offici\u00eble gelegenheid van de 75-jarige Charles wordt een bezoek aan een kliniek van kankerpati\u00ebnten. Daar zal hij medische specialisten en pati\u00ebnten ontmoeten. De komende weken heeft hij een aantal afspraken op de planning staan. Die zullen worden aangepast \"om de risico's voor zijn verdere herstel tot een minimum te beperken\". In de verklaring kondigt het koningshuis ook aan dat het Britse koningspaar in juni de Japanse keizer en keizerin zal ontvangen.  "}, {"ID": 2518309, "url": "https://nos.nl/artikel/2518309-hitte-lijkt-indiers-weg-te-houden-bij-de-stembus-opkomst-opvallend-lager", "title": "Hitte lijkt Indi\u00ebrs weg te houden bij de stembus, opkomst opvallend lager", "date_time": "2024-04-26T18:45:25+0200", "text": "Door klimaatverandering wordt Zuid-Azi\u00eb al vroeg in het jaar getroffen door langere en hetere hittegolven. De gevolgen daarvan zijn nu ook te merken tijden de Indiase verkiezingen die vorige week zijn begonnen. Verdeeld over zeven stemdagen gaan Indi\u00ebrs in verschillende delen van het land tot en met 1 juni naar de stembus. Meteorologen waarschuwen voor nog warmere stemrondes de komende weken. Voordat de moesson in de zomermaanden verkoeling brengt kunnen temperaturen in Centraal-India hoog oplopen. Daar zijn Indi\u00ebrs wel aan gewend. Ze passen hun werktempo erop aan en waar mogelijk ook de uren dat ze werken. Er zijn alleen grenzen aan het aanpassingsvermogen van het menselijk lichaam. In delen van India kwam de temperatuur afgelopen week boven de 42 graden uit, een warmte die nog zwaarder aanvoelt door een hoge luchtvochtigheid. Die hitte lijkt impact te hebben gehad op de eerste verkiezingsronde waarin de meeste zetels te verdelen zijn. De opkomst viel 4 procent lager uit in vergelijking met de eerste verkiezingsfase in 2019. Dat gaat om bijna 8 miljoen mensen.  Het zou beter zijn om de verkiezingen in de koelere maanden januari en februari te houden, zegt Roxy Mathew Koll van het Instituut of Tropical Meteorology tegen de Indiase nieuwswebsite The Wire. \"Je ziet dat het weer nu toch wel invloed heeft op de opkomst\", zegt Koll. De lagere opkomst zette premier Modi meteen op scherp. Tijdens een verkiezingsbijeenkomst dit weekend riep hij Indi\u00ebrs op toch vooral te gaan stemmen. \"Denk aan onze militairen die ondanks de weersomstandigheden onze grenzen beschermen. Sneeuw, hitte of in de regen, ze staan voor ons land.\" Tijdens de tweede verkiezingsronde die vandaag is gehouden blijven stemhokjes in Bihar en West Bengalen twee uur langer open dan normaal. De vraag is of deze maatregel de opkomst ook echt opkrikt.  Volgens wetenschappers van World Weather Attribution worden extreme hittegolven op het Zuid-Aziatische subcontinent door klimaatverandering dertig keer meer waarschijnlijk in de toekomst. Koll zegt dat de regio het ultieme voorbeeld is van wat de rest van de wereld kan verwachten op het gebied van klimaatverandering. \"Tropische weersystemen ontwikkelen zich snel, zijn snel in beweging en klein, waardoor ze onvoorspelbaar zijn.\" Volgens Koll zijn daarom in de hele regio betere en meer detailleerde plannen nodig die inspelen op de gevolgen van extreem weer. Officieel is er voor deze verkiezingen geen nationaal hitteplan. Er is dit jaar wel overleg tussen het Meteorologisch Instituut, het Nationale Rampenbureau en de verkiezingscommissie om burgers vooraf beter te kunnen voorlichten en extra maatregelen in te voeren. Dat merkte journalist Aathira Perinchery toen zij vandaag haar stem uitbracht in de deelstaat Kerala. \"In mijn stemhokje stond er een ventilator en was er extra water aanwezig.\" De omvang van de Indiase megaverkiezingen maakt inspelen op het weer met een eenduidig plan ook lastig. Want terwijl er in Tamil Nadu vandaag speciale stemhokjes staan gemaakt van kokosbladeren om de hitte tegen te gaan, moeten kiezers in Jammu en Kashmir rekeningen houden zware hagelbuien.  Bij de stembusgang merken steeds meer Indi\u00ebrs dus de gevolgen van klimaatverandering, maar in de verkiezingsprogramma's van partijen op het stembiljet is het thema nauwelijks terug te vinden. In het manifest van regeringspartij BJP staat bijvoorbeeld wel dat ze India \"klimaatklaar\" willen maken. Maar heel concreet zijn ze niet en de BJP is een van de weinige partijen die klimaat \u00fcberhaupt benoemt. \"Politieke partijen worden nog steeds niet verantwoordelijk gehouden voor hun klimaatplannen door Indiase kiezers\", zegt Koll. \"Terwijl een groot deel van de bevolking te maken heeft met de gevolgen. Dat moet veranderen.\" Voor de meeste Indi\u00ebrs gaan deze verkiezingen vooral over onderwerpen die gevolgen hebben voor hun portemonnee. Zorgen over de hoge werkloosheid onder jongeren en tegelijk de hoop dat de economische groei aanhoudt onder een volgende regering domineren deze verkiezingen. "}, {"ID": 2518308, "url": "https://nos.nl/artikel/2518308-kabinet-geeft-zorgpersoneel-met-long-covid-toch-hogere-financiele-vergoeding", "title": "Kabinet geeft zorgpersoneel met long covid toch hogere financi\u00eble vergoeding", "date_time": "2024-04-26T18:20:05+0200", "text": "De financi\u00eble vergoeding voor zorgmedewerkers met long covid wordt toch verhoogd. De groep die al in aanmerking kwam voor een bedrag van 15.000 euro krijgt een aanvulling van 9010 euro. Het totale bedrag komt dus uit op 24.010, schrijft demissionair minister Helder van Volksgezondheid, Welzijn en Sport (VWS) aan de Tweede Kamer. Nu krijgen maar 425 zorgmedewerkers een financi\u00eble vergoeding, maar deze groep wordt uitgebreid. Niet alleen zorgmedewerkers die in de eerste coronagolf (van maart tot juni 2020) ziek werden krijgen een vergoeding. De regeling gaat ook gelden voor zorgpersoneel dat long covid opliep tussen juli en eind december 2020. Het is nog niet duidelijk hoe groot deze groep is.  De minister komt tegemoet aan een eis van een meerderheid van de Tweede Kamer van januari dit jaar. De Kamer vindt dat het kabinet ruimhartiger moet zijn voor zorgmedewerkers die hard hebben doorgewerkt in de tijd dat er ook nog nauwelijks mondkapjes voorhanden waren en toen chronisch ziek zijn geworden.  Ook de vakbonden hebben zich ingezet voor een betere financi\u00eble regeling en zijn in februari 2023 ook naar de rechter gestapt. De vakbonden vinden dat de staat medisch personeel onvoldoende heeft beschermd in het eerste jaar van de coronaepidemie. Minister Helder heeft een paar maanden nodig gehad om tegemoet te komen aan de wens van de Kamer en geld te vinden. Ze zegt het \"heel spijtig\" te vinden dat sommige zorgmedewerkers ook hun \"geliefde baan\" in de zorg zijn verloren. De financi\u00eble vergoeding is bedoeld \"als een gebaar ter erkenning van het ontstane leed\", aldus de minister. Het extra geld en de tegemoetkoming voor de nieuwe groep zorgmedewerkers met long covid kan niet meteen worden overgemaakt. Het verwerken van nieuwe aanvragen vergt voorbereidingstijd. De minister hoopt dat voor de zomer geregeld te hebben. "}, {"ID": 2518307, "url": "https://nos.nl/artikel/2518307-explosief-gevonden-in-franeker-na-plofkraak-bij-pand-kaatsmuseum", "title": "Explosief gevonden in Franeker na plofkraak bij pand Kaatsmuseum", "date_time": "2024-04-26T18:10:44+0200", "text": "De Explosieven Opruimingsdienst Defensie (EOD) heeft vanmiddag in Franeker een explosief gevonden. Het explosief werd gevonden in de buurt van het Kaatsmuseum, waar vannacht een plofkraak was. De plofkraak was rond 03.30 uur. De geldautomaat die doelwit was, zat aan de buitengevel van het pand van het Kaatsmuseum, dat volledig is gewijd aan de Friese sport. Volgens omwonenden klonk er een enorme knal. \"De alarmlichten van allemaal auto's gingen af. Ik dacht: dit is geen vuurwerk\", zei een bewoner vanochtend. Door de explosie werd de geldautomaat uit de muur geblazen en raakte de gevel flink beschadigd.  In het onderzoek naar de plofkraak werd rond 15.30 uur het explosief gevonden in de Pim Mulierstraat, op enkele minuten afstand van het museum. De EOD heeft het explosief inmiddels veiliggesteld en meegenomen, meldt Omrop Frysl\u00e2n. \"Uit onderzoek moet nog blijken of er een verband is met de plofkraak\", aldus de politie. Volgens de politie lag het explosief bij een scooter. De EOD was vanochtend al bij het museum voor onderzoek. De daders zijn voortvluchtig. Het is volgens de politie onduidelijk of ze iets buit hebben buitgemaakt.  Voorzitter Bram Bonnema van het Kaatsmuseum ging vannacht meteen naar het museum toe. \"Dit is zinloze vernieling\", zei hij toen. \"Achter de geldautomaat zit een vitrine met kaatsprijzen. Ik maak me grote zorgen om hoe het er van binnen uitziet.\" Het Kaatsmuseum is het oudste sportmuseum van Nederland. Lange tijd mocht de voorzitter het pand niet in, maar nadat het politieonderzoek was afgerond mocht hij naar binnen. \"De tranen sprongen in mijn ogen\", zei hij. Eerder dacht Bonnema nog dat het museum een paar dagen dicht zou zijn, maar nu denkt hij dat het wel weken duurt. "}, {"ID": 2518306, "url": "https://nos.nl/artikel/2518306-doorgaan-na-een-neusamputatie-je-kan-ermee-leven-maar-het-kost-wel-tijd", "title": "Doorgaan na een neusamputatie: 'Je kan ermee leven, maar het kost wel tijd'", "date_time": "2024-04-26T18:05:12+0200", "text": "Ieder jaar wordt bij ongeveer tien mensen in Nederland de neus geamputeerd vanwege kanker. Doorgaans krijgt dat niet veel bekendheid, maar nu presentatrice Dieuwertje Blok ermee naar buiten komt dat ook zij zo'n ingreep moet ondergaan, maakt dat veel los. Lotgenoten weten hoe groot de impact van de operatie is, maar ook dat je met een prothese de draad weer op kunt pakken. Toen Blok hoorde dat er misschien een deel van haar neus af moest, werd ze overvallen door sombere gedachten. \"Als dat moet, dan weet ik eigenlijk niet of ik nog wil leven\", vertelt ze in de Volkskrant. \"Niet dramatisch, maar meer van: ok\u00e9, ik heb 66 jaar een leuk leven gehad en ik weet niet of de rest van mijn leven nog genoeg kwaliteit heeft als ik zo door moet.\" Inmiddels heeft de presentatrice zich verzoend met de noodzaak van de operatie en heeft ze zich voorgenomen het beste ervan te maken. Daarvoor heeft ze via een pati\u00ebntenvereniging contact gezocht met een lotgenoot, Jomaro Kooke. \"Ze wilde weten wat haar te wachten staat. Daar kunnen we antwoord op geven. Niet op medische vragen, daar is de arts voor.\" Kooke onderging dezelfde operatie in 2020 en hij herinnert zich de schok toen hij hoorde dat hij zijn neus zou verliezen:  Zijn eigen verhaal begon met een puistje aan de binnenkant van zijn neus. \"Geen enkele zalf hielp. Toen kwam ik bij de KNO-arts terecht en die zei dat het kanker kon zijn.\" Er volgden 27 bestralingsbehandelingen, maar de tumor werd niet kleiner. Uiteindelijk kon alleen een neusamputatie uitzaaiingen nog voorkomen. \"Het is mogelijk om weer prettig door het leven te gaan, maar je hebt tijd nodig om het te laten bezinken\", zegt hij nu tegen de NOS. Kooke krijgt iedere drie maanden een nieuwe neusprothese, omdat die slijt door de lijm waarmee hij wordt opgeplakt. \"Er zijn ook magneetneuzen, die gaan langer mee, maar daarvoor moet je een implantaat hebben in je bovenkaak.\" Van zijn prothese is bijna niets te zien. \"Maar ik voel hem de hele dag zitten. Zoenen is niet meer zoals het was, want mijn bovenlip staat zo strak. Omdat het geplat is daarboven, beweegt de bovenlip niet lekker mee.\" Ruiken en ademen is geen probleem. Vliegen ook niet en zwemmen lukt ook wel, zolang hij niet onder water gaat. \"Dan loop je gelijk vol, want hij is niet dicht te knijpen. Dus het verandert wel wat in je leven, maar het zijn wel dingen waar je mee kan leren omgaan. Dat kost voor de een meer tijd dan voor de ander.\"  Petra Verdouw van de Pati\u00ebntenvereniging Hoofd-Hals (PVHH) heeft jarenlang veel pati\u00ebnten geholpen en ziet hoe ingrijpend het is. \"Enorm impactvol. Dat geldt eigenlijk voor alle vormen van hoofd-halskanker. Zo'n operatie doet wat met je uiterlijk. Dat krijg je erbij, naast de angst die je bij kanker ook hebt: blijf ik wel leven?\" Wat betreft Verdouw zou in een perfecte wereld het uiterlijke aspect van een neusamputatie helemaal niet moeten meetellen, niet voor de persoon zelf en niet voor de buitenwereld. \"Iedereen zou blij en trots moeten zijn dat iemand het heeft overleefd. We leven in een maatschappij waarin uiterlijk heel belangrijk is, maar dat zou niet zo moeten zijn.\"  Ze heeft ervaren dat niet iedereen die dit overkomt er hetzelfde mee omgaat. \"Er is een groep mensen met wie het prima gaat, die doorgaan met leven. Maar er is ook een groep die zich alleen voelt. Juist die mensen halen ontzettend veel steun uit lotgenotencontact. Eindelijk is er iemand die me begrijpt, hoor ik vaak.\" De pati\u00ebntenvereniging doet overigens meer dan lotgenoten met elkaar in contact brengen. Zo is er bijvoorbeeld een voorlichtingscampagne om mensen te manen op tijd naar de huisarts te gaan als iets ogenschijnlijk kleins niet overgaat. \"Het begint altijd met een huis-, tuin- en keukenkwaaltje, een wondje, een knobbeltje op de neus. Wij roepen mensen op: als zoiets na drie weken niet weggaat, ga dan naar een arts. Hoe sneller je erbij bent, hoe beter.\" "}, {"ID": 2518304, "url": "https://nos.nl/artikel/2518304-ziekenhuizen-niet-klaar-voor-toestroom-van-patienten-met-meerdere-ziektes", "title": "Ziekenhuizen niet klaar voor toestroom van pati\u00ebnten met meerdere ziektes", "date_time": "2024-04-26T18:00:02+0200", "text": "De ziekenhuiszorg in Nederland dreigt de komende jaren vast te lopen, omdat er steeds meer pati\u00ebnten zijn die meerdere ziektes tegelijk hebben. Gebrekkige samenwerking tussen medisch specialisten onderling, de snelle vergrijzing van de bevolking en de complexe financiering van het zorgsysteem versterken deze tendens. Artsen werken nu aan oplossingen, maar de uitvoering daarvan stuit op bureaucratische obstakels. De impasse leidt tot versnipperde zorg en kan calamiteiten veroorzaken, bijvoorbeeld door medicatiefouten. Dat blijkt uit een inventarisatie van de gezamenlijke onderzoeksredactie van de NOS en Nieuwsuur, die daarvoor sprak met zeven wetenschappelijke beroepsverenigingen van medisch specialisten, artsen en hoogleraren. De conclusie is dat met name de demografische verandering van de bevolking tot en met 2040 leidt tot een overweldiging van het huidige ziekenhuissysteem. Nu hebben al 5,7 miljoen mensen twee of meer chronische aandoeningen. In 2040 zullen dat er 6,6 miljoen zijn, stelt de Wetenschappelijke Raad voor het Regeringsbeleid. Het grootste deel van die pati\u00ebnten zal bij ziekenhuizen aankloppen. Het gaat vaak om ouderen die meerdere ziektes tegelijk hebben. Nog niet gepubliceerde cijfers van de Noordwest Ziekenhuisgroep in Alkmaar die de onderzoeksgroep inzag, bevestigen het groeiend beslag dat pati\u00ebnten met meerdere ziektes leggen op de zorgcapaciteit.  Uit eerder onderzoek van de NOS en Nieuwsuur bleek al dat de zorg structureel dreigt vast te lopen doordat pati\u00ebnten onnodig in het ziekenhuis terechtkomen. De onderzoeksredactie heeft nu uitgezocht of ziekenhuizen de verwachte toestroom van pati\u00ebnten met meerdere ziekten, die w\u00e9l in het ziekenhuis thuishoren, aankunnen. Ook daar blijkt het systeem niet meer op toegerust. \"De zorg is nu ingericht op de behandeling van \u00e9\u00e9n specifieke ziekte\", zegt hoogleraar interne geneeskunde Barbara van Munster. \"En de specialist is opgeleid om die behandeling zo goed mogelijk te doen.\"  De financiering van de zorg houdt deze werkwijze volgens Van Munster in stand. Het systeem is ingesteld op de bekostiging van behandelingen van \u00e9\u00e9n ziekte zoals kanker, waar 'multidisciplinaire overleggen' wel gefinancierd zijn, maar niet op pati\u00ebnten met meerdere aandoeningen. Dit vormt een tikkende tijdbom onder de toegankelijkheid van ziekenhuiszorg. Want juist deze zieken zullen de komende jaren de meest voorkomende ziekenhuispati\u00ebnt worden. \"De huisarts behandelt een groot deel van de aandoeningen\", zegt Van Munster. \"Maar als men meerdere aandoeningen heeft, en ik bedoel drie, vier, vijf, dan komen ze in het ziekenhuis terecht.\"  Bij de Noordwest Ziekenhuisgroep in Alkmaar heeft arts-onderzoeker Ursula de Ruijter inzichtelijk gemaakt hoeveel beslag zo'n type pati\u00ebnt legt op de totale capaciteit van een ziekenhuis. Van de 140.000 pati\u00ebnten die in 2019 een polikliniek in Alkmaar bezochten, had slechts een kwart van hen meerdere ziekten tegelijkertijd. Maar bijna de helft van alle consulten ging op aan deze groep. Volgens hoogleraar Van Munster is deze casus representatief voor de rest van Nederland. In deze video laat Ursula de Ruijter zien hoeveel capaciteit nodig is voor \u00e9\u00e9n pati\u00ebnt met meerdere aandoeningen.  Voorbeelden van samenwerking tussen artsen bij pati\u00ebnten met meervoudige problemen zijn gering, maar bestaan wel. In het Jeroen Bosch Ziekenhuis in Den Bosch maken internisten, klinisch geriaters, longartsen, cardiologen en ziekenhuisartsen elke ochtend op een speciale afdeling gezamenlijk een behandelplan voor complexe pati\u00ebnten. Ook hier spelen financieringsproblemen, maar die zijn tijdelijk opgelost omdat de vakgroepen van deze medisch specialisten een deel van hun budget hebben ingeleverd. Daardoor konden specifiek opgeleide ziekenhuisartsen aan de slag om pati\u00ebnten juist breder te onderzoeken en de dagelijkse overleggen tussen specialisten te begeleiden.  Klinisch geriater Esther Corneg\u00e9 toont een wetenschappelijke publicatie met de resultaten. \"De opnameduur is twee dagen korter en de pati\u00ebnttevredenheid is ook erg goed. Daarnaast bezoeken pati\u00ebnten minder artsen omdat door de samenwerking het aantal onderlinge verwijzingen is gehalveerd.\"  Dit programma landelijk invoeren blijkt echter lastig. Corneg\u00e9 ondervindt in haar rol als voorzitter van de beroepsvereniging voor klinisch geriaters veel terughoudendheid bij zorgbestuurders en zorgverzekeraars. Financieel vindt men het riskant. Niet alleen financiering is een obstakel. \"Je merkt aan alles dat het huidige denken nog heel erg ziektegericht is, waarbij er onvoldoende aandacht is voor het feit dat een steeds groter deel van de bevolking meer dan \u00e9\u00e9n ziekte heeft\", zegt Robin Peeters, hoofd interne geneeskunde Erasmus MC en eveneens pleitbezorger van samenwerking. Die blinde vlek is ook zichtbaar in het Integraal Zorgakkoord, in wezen de blauwdruk voor hoe de toekomstige Nederlandse zorg moet worden ingericht. Maar de pati\u00ebnten die lijden aan meerdere ziekten worden slechts drie keer zijdelings genoemd. Afspraken over betere samenwerking tussen medisch specialisten zijn geen thema.  Peeters ervaart als voorzitter van de Nederlandse Internisten Vereniging hoe gebrek aan aandacht steun in de weg staat. Al vijf jaar probeert hij bij de Nederlandse Zorgautoriteit en Zorgverzekeraars Nederland (ZN) financiering te regelen om tot een betere samenwerking tussen medisch specialisten te komen. Zonder vergoedingen kunnen de overleggen voor ziekenhuizen financieel niet uit.  Voordat verzekeraars zulk overleg vergoeden, willen zij zwart op wit zien dat de gesprekken nut hebben. Daar wil Peeters pilots voor opzetten, maar hij ervaart bij de zorgverzekeraars weinig bereidheid tot hulp. Die spreken dat tegen en stellen dat het aan Peeters is om met een concreet onderzoeksplan te komen. \"Dit plan hebben we nog niet ontvangen.\" \"Zo verspillen we met z'n allen kostbare tijd\", zegt Peeters. \"Een compleet uitgewerkte business case is een utopie in deze fase.\" Vanwege het dreigende zorginfarct benadrukt hij de urgentie om nu te testen wat wel of niet werkt. \"We moeten dit nu echt samen oppakken. Het zorgstelsel barst bijna uit zijn voegen, dus we kunnen ons niet permitteren af te wachten tot we de getallen hebben.\" "}, {"ID": 2518301, "url": "https://nos.nl/artikel/2518301-verwachte-meivakantiedrukte-op-de-weg-blijft-uit-gewone-vrijdagspits", "title": "Verwachte meivakantiedrukte op de weg blijft uit: 'Gewone vrijdagspits'", "date_time": "2024-04-26T17:57:11+0200", "text": "Tegen de verwachting in is het vandaag redelijk rustig gebleven op de Nederlandse wegen. Vanwege het begin van de meivakantie verwachtte de ANWB grote drukte, maar die bleef uit. Mogelijk vieren vakantiegangers morgen eerst nog Koningsdag voordat ze vertrekken.  Volgens een woordvoerder van de ANWB leek het vandaag op een \"reguliere vrijdagspits\" en is het hoogtepunt alweer achter de rug. \"Misschien hebben mensen rekening gehouden met de voorspelde drukte.\" De meivakantie duurt dit jaar op alle scholen van zaterdag 27 april tot en met zondag 5 mei. Voor veel Nederlanders is de maand mei een populaire periode om op vakantie te gaan; het Nederlands Bureau voor Toerisme &amp; Congressen (NBTC) berekende dat ongeveer een op de vijf Nederlanders van plan is om weg te gaan. "}, {"ID": 2518293, "url": "https://nos.nl/artikel/2518293-meisje-16-dat-in-amsterdam-uit-woning-viel-is-uitgegleden", "title": "Meisje (16) dat in Amsterdam uit woning viel is uitgegleden", "date_time": "2024-04-26T17:20:10+0200", "text": "Het 16-jarige meisje dat afgelopen dinsdag in het centrum van Amsterdam uit een woning viel en daardoor overleed, is uitgegleden. De recherche heeft verschillende scenario's onderzocht en concludeert dat er geen strafbare feiten zijn gepleegd. De twee 16-jarige jongens die eerder werden aangehouden, zijn geen verdachten meer. De twee renden weg bij het pand toen ze de politie zagen aankomen. Kort daarna werden ze aangehouden, maar ze kwamen al snel weer vrij. De politie ontving dinsdagavond laat een melding over een groep jongeren die een toegangsdeur van het pand aan de Geldersekade hadden geforceerd en naar binnen waren gegaan. Toen de agenten aankwamen, troffen ze het meisje zwaargewond aan. Ze werd op straat gereanimeerd. In het ziekenhuis overleed ze later aan haar verwondingen. "}, {"ID": 2518285, "url": "https://nos.nl/artikel/2518285-oud-sgp-voorman-van-der-staaij-naar-raad-van-state", "title": "Oud-SGP-voorman Van der Staaij naar Raad van State", "date_time": "2024-04-26T16:12:08+0200", "text": "Oud-SGP-leider Kees van der Staaij gaat naar de Raad van State. Hij wordt staatsraad in de afdeling advisering, die de regering en het parlement adviezen geeft over wetgeving en bestuur. De jurist Van der Staaij zat tot de verkiezingen van vorig jaar 25 jaar in de Tweede Kamer voor de SGP. Meer dan de helft van die tijd was hij ook fractievoorzitter. Met zijn precieze manier van formuleren gold hij lange tijd als het staatsrechtelijk geweten van de Kamer. Toen hij afscheid nam, was hij het langstzittende Tweede Kamerlid.  Van der Staaij is sinds begin dit jaar namens het kabinet 'gezant maritieme maakindustrie'. Dat is geen voltijdsbaan. Of hij die functie gaat combineren met zijn baan bij de Raad van State, is nog niet duidelijk. Voordat Van der Staaij in de Kamer kwam, werkte hij ook al bij de Raad van State. Toen was hij jurist bij de afdeling bestuursrechtspraak. "}, {"ID": 2518284, "url": "https://nos.nl/artikel/2518284-rederij-betaalt-miljoenen-voor-dumpen-van-sloopschepen-in-het-buitenland", "title": "Rederij betaalt miljoenen voor dumpen van sloopschepen in het buitenland", "date_time": "2024-04-26T16:04:31+0200", "text": "Rederij Seatrade betaalt het Openbaar Ministerie (OM) een bedrag van ruim 2,6 miljoen euro vanwege het illegaal laten slopen van schepen in het buitenland. Ook twee bestuurders betalen mee aan het bedrag. Het gaat om een zogenoemde transactie, die is bedoeld om te voorkomen dat het bedrijf verder wordt vervolgd. De Nederlandse rederij en de bestuurders lieten vier schepen slopen op stranden in India, Bangladesh en Turkije. Daarmee werden Europese regels overtreden. Die houden onder meer in dat gevaarlijk afval niet mag worden vervoerd naar landen zoals India. Schepen die op eigen kracht naar zo'n sloopstrand varen bevatten grote hoeveelheden gevaarlijke stoffen, zoals bunkerolie, smeerolie en asbest. Daardoor is de sloop slecht voor het milieu en de mensen die op de sloopstranden werken. Toen de schepen in 2012 de haven van Rotterdam verlieten, was al duidelijk dat ze illegaal in het buitenland gesloopt zouden worden. Seatrade betaalt niet alleen het miljoenenbedrag om verder vervolging te voorkomen; de rederij heeft ook nog een schikking getroffen met het OM van 3 miljoen euro. Dat is volgens het OM het bedrag dat de rederij aan de sloop zou hebben verdiend.  In 2018 legde de rechtbank van Rotterdam al boetes op aan de rederij en de bestuurders. Seatrade ontkende dat er opzet in het spel was en ging in hoger beroep. Twee jaar later werd het vonnis vernietigd door het gerechtshof in Den Haag, omdat er twijfels waren over de onpartijdigheid van een rechter. De directie van Seatrade erkent dat de schepen naar India, Bangladesh en Turkije zijn gebracht en dat daarbij de regels zijn overtreden. De rederij heeft spijt van die keuze en zegt zich in de toekomst aan de regels te zullen houden. Door de transactie en de schikking te betalen, ontloopt de rederij een nieuwe strafzaak. "}, {"ID": 2518281, "url": "https://nos.nl/artikel/2518281-baby-van-gedode-moeder-uit-rafah-zelf-ook-overleden", "title": "Baby van gedode moeder uit Rafah zelf ook overleden", "date_time": "2024-04-26T15:36:01+0200", "text": "Een baby die afgelopen weekend in de Gazaanse grensstad Rafah werd geboren nadat haar moeder was omgekomen bij een Isra\u00eblische luchtaanval is gisteren overleden. Dat heeft haar oom bekendgemaakt. Sabreen al-Sheikh werd na een keizersnede op de wereld gezet, nadat haar ouders en zusje van vier werden gedood in hun huis. Hulpverleners wisten dat de moeder zwanger was en hadden de lichamen van de slachtoffers meegenomen naar het ziekenhuis. Sabreen was 30 weken oud en was er niet goed aan toe bij de geboorte. Ze heeft al die dagen in een couveuse gelegen op de intensive care van een ander ziekenhuis. Het baby'tje is meteen na haar overlijden begraven naast haar ouders.  \"We waren aan deze baby gehecht op een rare manier\", zegt haar oom Rami al-Sheikh tegen persbureau AP. \"God had ons iets afgenomen, maar Hij had ons ook iets gegeven. Nu heeft Hij ze allemaal tot zich genomen. Het gezin van mijn broer is helemaal weggevaagd. Het is gewist uit het bevolkingsregister. Er is geen spoor meer van hen over.\" Op de dag dat het gezin van Sabreen werd gedood, zijn volgens de lokale autoriteiten nog zeker zeventien kinderen omgekomen in Rafah door Isra\u00eblische bombardementen. Volgens het Gazaanse ministerie van Gezondheid, dat onder leiding staat van Hamas, zijn ruim 34.000 Palestijnen omgekomen tijdens de huidige oorlog in Gaza. Twee derde van de slachtoffers zou vrouw of kind zijn. Het Isra\u00eblische leger zegt dat het zo'n 13.000 Hamas-strijders heeft gedood. "}, {"ID": 2518279, "url": "https://nos.nl/artikel/2518279-wilders-in-hongarije-ik-ga-de-onderhandelingen-hier-niet-in-gevaar-brengen", "title": "Wilders in Hongarije: 'Ik ga de onderhandelingen hier niet in gevaar brengen'", "date_time": "2024-04-26T15:31:59+0200", "text": "PVV-leider Wilders verwacht dat Europese partijen die lijken op de PVV een zelfde overwinning gaan behalen als zijn eigen partij bij de afgelopen Tweede Kamerverkiezingen. In zijn toespraak op de Conservative Political Action Conference (CPAC) in Hongarije zei hij dat kiezers genoeg hebben van \"de politiek van open grenzen en massa-immigratie\". Naar de speech van Wilders werd door veel mensen met belangstelling uitgekeken. Zou Wilders voor zijn politieke partners in de kabinetsformatie te ver gaan met zijn teksten of niet? Wilders maakte meteen aan het begin van zijn verhaal een eind aan alle twijfel:  \"Ik richt mij even tot de Nederlandse journalisten\", zei hij. \"Die denken dat ik met uitspraken de onderhandelingen in gevaar ga brengen. Maar dat zal ik niet doen. Een grote partij zijn brengt grote verantwoordelijkheid met zich mee.\" Hij zei dat hij hoopt dat de onderhandelingen met VVD, NSC en BBB slagen. In het vervolg van zijn toespraak waarschuwde hij voor toekomstige immigratie vanuit Afrikaanse landen, wokisme en cultuurrelativisme. Invloeden waarvan hij vindt dat die een gevaar zijn voor de \"joods-christelijke\" culturen en samenlevingen van Europese landen. Hij adviseerde de politici in de zaal ook deze agenda te kiezen en daar \"stop\" tegen te zeggen. \"Dan vinden de kiezers de conservatieve partijen vanzelf.\"  CPAC is een bijeenkomst van ultraconservatieve politici uit de hele wereld, naar het voorbeeld van de CPAC in de Verenigde Staten. Oud-president Trump sprak zijn politieke vrienden in Hongarije toe via een videoboodschap. De Hongaarse premier Orb\u00e1n was de gastheer van het evenement. De conferentie kreeg vooraf al veel media-aandacht. Bepaalde journalisten werden geweigerd omdat ze volgens de organisatie \"te woke\" zijn. Ook de NOS was niet welkom binnen. De toespraken op de conferentie waren wel te volgen via een livestream. Andere sprekers waren feller dan Wilders en spraken over een strijd tegen \"immigratie en globalisten uit Washington en Brussel\". Ook de omstreden omvolkingstheorie kwam aan de orde. Volgens die nooit bewezen aantijging is de komst van niet-westerse migranten een bewust plan van de overheid, met als doel het vervangen van de oorspronkelijke westerse bevolking. "}, {"ID": 2518276, "url": "https://nos.nl/artikel/2518276-open-brief-burgemeesters-wij-accepteren-geen-antisemitisme", "title": "Open brief burgemeesters: 'Wij accepteren geen antisemitisme'", "date_time": "2024-04-26T14:08:23+0200", "text": "Bijna alle Nederlandse burgemeesters spreken zich in een open brief uit tegen opkomend antisemitisme. De brief, die door de gemeente Amsterdam wordt gedeeld, is ondertekend door 331 burgemeesters. \"Het recent opgelaaide antisemitisme houdt verband met de geweldsexplosie in het Midden-Oosten\", schrijven ze, doelend op de oorlog in de Gazastrook. De burgemeesters schrijven dat antisemitisme na de Tweede Wereldoorlog nooit is weggeweest, en al in de jaren voor de terreuraanval van Hamas op 7 oktober vorig jaar vaker de kop op stak. Antisemitisme is daarom \"geen incident\" maar \"een eeuwenoude vorm van racisme die, als we niets doen, van generatie op generatie wordt doorgegeven\", staat in de brief.  Na 7 oktober is het antisemitisme nog meer toegenomen, stellen de burgemeesters. \"Online, op straat, in de klas, op de sportvereniging en bij onze universiteiten en hogescholen: overal ervaren Joodse stad-en dorpsgenoten anti-Joodse intimidatie en agressie.\" De ondertekenaars zeggen te \"gruwen\" van burgerdoden in Gaza en benadrukken dat kritiek op de Isra\u00eblische regering geen antisemitisme is. \"Maar Joodse mensen verantwoordelijk houden voor het handelen van die regering, alleen omdat zij Joods zijn, is dat wel. Joodse mensen intimideren, uitschelden of zelfs fysiek aanvallen is antisemitisch en strafbaar. Wij staan pal voor de vrijheid van meningsuiting en de vrijheid om te demonstreren, maar wij accepteren geen antisemitisme\", klinkt het. De burgemeesters zeggen de brief niet niet alleen als wetshandhavers te schrijven, maar ook als \"eerste burgers\" van hun gemeenten. \"In die rol roepen wij onze medeburgers op om rekening te houden met elkaar. Om niet de grenzen van het toelaatbare op te zoeken. We vragen onze medeburgers om geen leuzen te gebruiken die anderen kwetsen en intimideren. Om geen ongepaste vergelijkingen met de Holocaust of het nazisme te maken die overlevenden intens veel pijn doen.\"  Daarom roepen de briefschrijvers op tot verzet \"tegen elke vorm van discriminatie en racisme.\". Ze merken op dat in alle Nederlandse steden en dorpen vrijwilligers bezig zijn met de voorbereidingen voor de herdenking en Bevrijdingsdag op 4 en 5 mei. \"Wij roepen al onze inwoners op om respect te hebben voor die belangrijke en waardevolle traditie.\" Bij de Nationale Dodenherdenking op 4 mei op de Dam in Amsterdam is dit jaar minder publiek welkom en alle bezoekers worden gefouilleerd. Aanleiding is de toegenomen spanning in de maatschappij en een grote actiebereidheid, zei burgemeester Halsema daarover. Vorige maand werd de opening van het Nationaal Holocaustmuseum in de hoofdstad verstoord door protestacties, waarbij volgens verschillende getuigen ook antisemitische leuzen te horen waren.  Nederland kent in totaal 342 gemeenten. De burgemeesters van onder andere Bergeijk, Den Helder, Dronten, Edam-Volendam, Gemert-Bakel, Horst aan de Maas, Roerdalen, Someren, Teylingen, Zaanstad en Zeewolde hebben de brief niet ondertekend. De redenen voor het niet tekenen van de verklaring lopen uiteen, blijkt een inventarisatie van persbureau ANP. Zo laat burgemeester De Boer-Beerta van de gemeente Roerdalen weten dat het haar vaste beleid is om nooit uiting, via statements, vlaggen of donaties, te geven aan standpunten ten aanzien van bepaalde bevolkingsgroepen. \"Dit om maximale neutraliteit te borgen en stigmatisering te voorkomen.\" Burgemeester Palmen van Horst aan de Maas noemt het vanzelfsprekend dat hij tegen antisemitisme is, maar zegt zich niet verbonden te voelen met \"de wijze waarop daar op deze manier uiting aan wordt gegeven\". Ook de gemeente Zaanstad geeft aan \"voor vrede en veiligheid voor alle mensen\" te pleiten en verbinding te zoeken \"met iedere inwoner\". Burgemeester Breuer van het Zuid-Hollandse Teylingen heeft zelf een brief geschreven om haar eigen woorden te kunnen kiezen. "}, {"ID": 2518275, "url": "https://nos.nl/artikel/2518275-a7-gaat-dicht-voor-alle-vrachtwagens-en-bussen", "title": "A7 gaat dicht voor alle vrachtwagens en bussen", "date_time": "2024-04-26T14:05:31+0200", "text": "De snelweg A7 gaat bij Purmerend vanaf maandagochtend dicht voor alle vrachtwagens en bussen. Vanwege de renovatie van de brug over het Noordhollandsch Kanaal geldt daar nu nog een gewichtsbeperking: alleen vrachtwagens tot 25 ton mogen er rijden. Maar die maatregel wordt volgens Rijkswaterstaat honderden keren per dag genegeerd, met uitschieters van soms wel meer dan 40 ton. Rijkswaterstaat vindt dat gevaarlijk, ook voor het personeel dat met de werkzaamheden bezig is. De brug wordt juist opgeknapt omdat de steunpunten te zwak zijn voor zwaar verkeer. Daarom volgt nu dus een rigoureuze ingreep: een verbod voor alle trucks en bussen. \"We hebben deze week ingezet op stevige handhaving\", zegt demissionair minister Harbers van Infrastructuur. \"Er zijn veel vrachtwagens naar de kant van de weg gehaald, maar we zien het niet afnemen. Dan rest ons geen andere optie meer.\"  Er komt cameratoezicht en vrachtwagens en bussen worden omgeleid via de A8, de A9 en de N246. Het openbaar vervoer heeft geen last van het verbod, omdat er geen ov-bussen over de brug rijden. \"Ik baal er ontzettend van\", aldus Harbers. \"Hier lijden de goeden onder de kwaden, maar anders kunnen we het werk gewoon niet meer uitvoeren en die brug, die moet versterkt worden.\" De sector zag de bui al hangen. Brancheorganisatie Transport en Logistiek Nederland (TLN) had op voorhand chauffeurs al opgeroepen om zich aan het maximumgewicht te houden. TLN ziet de A7 als een van de belangrijkste verkeersaders voor het vrachtverkeer in Noord-Holland. De werkzaamheden aan de brug staan gepland tot 1 september. Er worden 50.000 gaten in geboord, die opgevuld worden met wapeningsstaal. "}, {"ID": 2518273, "url": "https://nos.nl/artikel/2518273-man-28-krijgt-4-jaar-cel-voor-dodelijk-ongeluk-oud-gastel", "title": "Man (28) krijgt 4 jaar cel voor dodelijk ongeluk Oud Gastel", "date_time": "2024-04-26T13:51:23+0200", "text": "Een 28-jarige man uit Roosendaal moet vier jaar de cel in voor roekeloos rijden. Hij was verantwoordelijk voor een ongeluk in 2022 in Oud Gastel waarbij vier mensen om het leven kwamen. Na zijn gevangenisstraf mag hij tien jaar niet autorijden, bepaalde de rechter. Het Openbaar Ministerie had 8 jaar cel ge\u00ebist tegen Omar E. die op 2 september 2022 met hoge snelheid over een voorrangsweg reed met een maximumsnelheid van 50 kilometer per uur. Hij raakte een auto waarin vijf mensen zaten. Twee moeders en twee kinderen kwamen om. E. reed in een gehuurde Mercedes toen het ongeluk gebeurde. Hij was niet onder invloed van drugs of alcohol. De advocaat van E. bepleitte dat de 28-jarige man niets te verwijten viel, omdat hij op een voorrangsweg reed en de verkeerslichten die dag buiten werking waren.  De rechter is het daar niet mee eens. Volgens de rechtbank is het ongeluk geheel te wijten aan het rijgedrag van Omar E. Uit de computergegevens van de huurauto bleek dat hij vlak voor de botsing 155 kilometer per uur reed. De rechtbank benadrukte volgens Omroep Brabant dat de man zelf verantwoordelijk was voor het cre\u00ebren van een gevaarlijke situatie. Het verweer dat hij de andere auto wilde ontwijken door het gaspedaal flink in te trappen, vond de rechtbank niet geloofwaardig. "}, {"ID": 2518270, "url": "https://nos.nl/artikel/2518270-suikertaks-op-zuivel-frisdrank-en-sapjes-kamer-gaat-kiezen-uit-vijf-opties", "title": "Suikertaks op zuivel, frisdrank en sapjes, Kamer gaat kiezen uit vijf opties", "date_time": "2024-04-26T13:41:15+0200", "text": "De Tweede Kamer gaat een besluit nemen over een verbruiksbelasting op suikerhoudende dranken zoals zuivel, limonade en vruchtensap. Dat moet leiden tot gezondere aankopen. Het demissionaire kabinet heeft daarvoor vijf varianten uitgewerkt en vandaag gepresenteerd. Bij alle vijf varianten wordt de belasting per soort drank verhoogd op basis van het suikergehalte. Hoe meer suiker, hoe hoger de belasting. Daarbij wordt gekeken naar het aantal gram suiker per 100 milliliter. Chocolademelk valt overigens onder zuivel, ook al is aan de melk vaak veel suiker toegevoegd. In de eerste variant gelden er geen uitzonderingen. In de tweede variant is alleen mineraalwater uitgezonderd. In de derde variant zijn ook zuivel- en sojadranken met weinig suiker uitgezonderd. In de vierde variant worden pure vruchten- en groentesappen laag belast ook al zit er suiker in. En in de vijfde variant vallen ook pure vruchten- en groentesappen volledig onder de uitzondering.  Hoe meer uitzonderingen, hoe duurder de overgebleven drankjes worden omdat de belasting daarover wordt verdeeld. Voor Red Bull betekent dit bijvoorbeeld dat het drankje in de eerste variant 14 cent per liter duurder wordt, en in de vijfde variant 27 cent. Coca Cola Zero Sugar wordt goedkoper ten opzichte van nu. 22 cent goedkoper in de eerste variant en 9 cent goedkoper in de vijfde variant. De Tweede Kamer had het kabinet om deze uitwerking gevraagd omdat een gevarieerde belastingheffing de consument zou aanzetten tot gezonder frisdrankgebruik. De Gezondheidsraad adviseert mensen zo min mogelijk suikers binnen te krijgen via dranken. Het maakt daarbij niet uit of het natuurlijke suikers of toegevoegde suikers zijn.  Deze suikerbelasting moet in de plaats komen van de verbruiksbelasting voor frisdrank die per 1 januari is ingegaan. Die ging omhoog van bijna 9 naar ruim 26 cent per liter, ongeacht hoeveel suiker er in zit. Alcoholvrije dranken waar nu verbruiksbelasting op zit zijn limonade (inclusief siroop), vruchtensap, groentesap, alcoholvrij bier, alcoholarm bier met 0,5 procent of minder alcohol, andere dranken met maximaal 1,2 procent alcohol. De verbruiksbelasting op mineraalwater werd juist afgeschaft omdat het kabinet dat als gezondere keuze ziet. Specifiek zuivel- en sojadranken zijn op dit moment ook uitgezonderd van de verbruiksbelasting, vanwege het hoge eiwitgehalte. Ook al zit er soms veel suiker in. Dat leverde eerder discussie op. Die discussie zal opnieuw plaatsvinden in de Tweede Kamer als er over de vijf varianten wordt gedebatteerd. Het is moeilijk te zeggen welke variant de voorkeur gaat krijgen. Op zijn vroegst per 1 januari 2026 kan de suikertaks ingaan. "}, {"ID": 2518269, "url": "https://nos.nl/artikel/2518269-vrijwilligerswerk-en-exceptionele-prestaties-op-werk-ruim-3300-mensen-onderscheiden", "title": "Vrijwilligerswerk en exceptionele prestaties op werk: ruim 3300 mensen onderscheiden", "date_time": "2024-04-26T13:00:01+0200", "text": "Tv-presentatrice Yvon Jaspers, zangeressen Berget Lewis en Tania Kross, investeerder Marcel Boekhoorn. Het zijn enkele meer bekende namen onder de 3375 mensen die vandaag, de dag voor Koningsdag, traditiegetrouw een lintje hebben gekregen. Bijzonder is het verhaal van Dries van Loenen uit Den Haag, die enkele jaren geleden de scriptie schreef van zijn schoonzus Koosje van Haeringen, violiste en docente aan het Haagse conservatorium. Zij leed aan de dodelijke ziekte ALS en en wilde haar kennis van het vioolonderwijs op papier zetten in een scriptie, maar kon dat niet meer zelf. Van Loenen schreef en presenteerde onder haar regie de scriptie, die werd beloond met een 10 en die ook als boek is verschenen. Twee dagen na de presentatie is Van Haeringen overleden. Van Loenen wordt Ridder in de Orde van Oranje-Nassau.  De hoogste onderscheiding die wordt uitgereikt, Commandeur in de Orde van Oranje-Nassau, gaat naar de Japanse oud-topambtenaar Kenzo Hiroki. Hij geldt wereldwijd als een gezaghebbend expert wat betreft waterbeheer en rampenbestrijding en heeft zich ingezet voor de samenwerking tussen Nederland en Japan op dat gebied. Albert de Gooijer is met 98 jaar de oudste gedecoreerde man. Zijn lintje heeft hij te danken aan zijn rol als penningmeester van scoutingverenigingen en van de Protestantse Wijkgemeente Wilhelminakerk in Utrecht. Oudste vrouw is Muriel Arrindell-Simpson (97) uit Sint Maarten, die zich inzet voor het welzijn van ouderen. De jongste man is Jeron Groeneveld uit Zwammerdam. De 29-jarige is sinds zijn 16e vrijwilliger bij lokale omroep Studio Alphen, waar hij regisseur, uitzendtechnicus en opnameleider is. Journaliste Wendy Beenakker (37), adjunct-hoofdredacteur van BNR Nieuwsradio, is onderscheiden voor haar activiteiten voor Scouting Nederland. Allen zijn Lid in de Orde van Oranje-Nassau geworden.   Zoals gebruikelijk geldt voor verreweg de meeste gedecoreerden dat ze zich verdienstelijk hebben gemaakt als vrijwilliger op lokaal niveau. Het gaat om 3287 mensen. Er zijn ook onderscheidingen gegaan naar mensen die een bijzondere prestatie hebben geleverd in hun betaalde baan, maar dat zijn er veel minder: 138. Er is een overlapping, omdat sommige mensen om beide redenen zijn gedecoreerd. Veel mensen namen hun lintje trots in ontvangst, maar de Friese Piet de Haan weigerde:  Er is dit jaar niet \u00e9\u00e9n terrein of onderwerp dat er bij de lintjesregen uitspringt, zegt een woordvoerder van de Kanselarij der Nederlandse Orden. Sinds vorig jaar wordt in de Staatscourant, waarin alle ruim 3000 onderscheidingen worden gepubliceerd, vermeld op welke terreinen gedecoreerden zich verdienstelijk hebben gemaakt (maximaal drie). Vorig jaar viel op dat er naar verhouding veel mensen werden voorgedragen die zich inzetten voor armoedebestrijding. Yvon Jaspers, al vele jaren het gezicht van reality-datingprogramma Boer zoekt vrouw, is \"uitgegroeid tot een ambassadeur van de agrarische sector\". Ze is Ridder in de Orde van Oranje-Nassau geworden, mede omdat ze \"boeren en burgers verbindt\". Zangeres Berget Lewis is medeoprichter van het Stichting ZO! Gospel Choir, dat kansarme jongeren een podium wil geven. Verder zet ze zich in om de loopbanen van nieuw zangtalent te stimuleren. Ook Lewis mag zich Ridder in de Orde van Oranje-Nassau noemen. Datzelfde geldt voor investeerder en miljardair Marcel Boekhoorn, eigenaar van Ouwehands Dierenpark in Rhenen. Hij heeft een lintje gekregen voor zijn activiteiten als vrijwilliger bij onder meer Stichting Fonkel, die activiteiten organiseert voor kinderen met een 'rugzakje' in Ouwehands Dierenpark.  Lintjesregen dankt zijn naam aan het feit dat de uitgereikte onderscheidingen officieel worden gedragen \"aan een lint\". Daarvan zijn er in totaal zo'n honderd, vandaag worden onderscheidingen uitgereikt in twee 'orden': de Orde van Oranje-Nassau en de Orde van de Nederlandse Leeuw. Een onderscheiding in de Orde van de Nederlandse Leeuw is voor mensen die een 'exceptionele' prestatie hebben geleverd in hun werk, die nuttig is voor de maatschappij. Een lintje in de Orde van Oranje-Nassau gaat naar personen die zich langdurig verdienstelijk hebben gemaakt voor de samenleving. Bijna altijd zijn dat vrijwilligers, maar het kan ook voor een werkprestatie zijn die uitstijgt boven wat verwacht mocht worden. Lintjesregen heet officieel \"Algemene Gelegenheid voor het uitreiken van Koninklijke Onderscheidingen\". "}, {"ID": 2518268, "url": "https://nos.nl/artikel/2518268-syrische-vrouw-veroordeeld-tot-levenslang-voor-aanslag-in-istanbul", "title": "Syrische vrouw veroordeeld tot levenslang voor aanslag in Istanbul", "date_time": "2024-04-26T12:55:49+0200", "text": "Een Syrische vrouw is door een Turkse rechtbank veroordeeld tot levenslang voor een aanslag in Istanbul. Bij de aanslag in een drukke winkelstraat in november 2022 vielen zes doden. Ook raakten 81 mensen gewond, onder wie een aantal toeristen. De Syrische vrouw heeft verklaard dat ze handelde in opdracht van de Syrisch-Koerdische YPG-militie. Turkije ziet deze groepering als een verlengstuk van de door het land verboden Koerdische PKK. De PKK staat in Turkije, Europa en de VS op de lijst van terroristische organisaties. De vrouw zegt dat ze door de YPG is getraind. De verantwoordelijkheid voor de aanslag is nooit opge\u00ebist. De Turkse politie heeft in totaal 46 verdachten gearresteerd na de aanslag. Tegen 35 van hen loopt nog een zaak. Op beelden van een bewakingscamera is de explosie te zien:   Enkele dagen na de aanslag voerde Turkije als vergelding luchtaanvallen uit op plaatsen in het noorden van Syri\u00eb en Irak. Volgens Turkije zijn toen onder meer schuilplaatsen en munitiedepots van de PKK en de YPG geraakt. In tegenstelling tot de PKK staat de YPG niet op Europese en Amerikaanse lijsten van terroristische organisaties, tot woede van Turkije. De YPG is een belangrijke bondgenoot van de Verenigde Staten in de strijd tegen IS. "}, {"ID": 2518267, "url": "https://nos.nl/artikel/2518267-koningspaar-sporten-belangrijk-en-mentale-gezondheid-ook", "title": "Koningspaar: sporten belangrijk, en mentale gezondheid ook", "date_time": "2024-04-26T12:51:18+0200", "text": "Van schaatsen tot mountainbiken en van hockey tot atletiek, Koning Willem-Alexander en koningin M\u00e1xima hebben door de jaren heen de nodige sporten beoefend. Maar hoe belangrijk sport ook is, ook je mentale gezondheid telt zwaar, benadrukte M\u00e1xima vanochtend in een interview met het NOS Jeugdjournaal. Verslaggever Annabelle Zandbergen sprak het koningspaar na de opening van de Koningsspelen op een school in Hoofddorp. De twee gaven een inkijkje in hun sportieve leven. Zo liet de koning weten dat hij een nieuwe sport heeft ontdekt. \"Mountainbiken. Ik heb heel veel hard gelopen vroeger. Op een gegeven moment is dat wat lastiger met je knie\u00ebn en nu haal ik heel veel plezier uit het mountainbiken. Een ander soort sport, maar ook heel gezond voor je. Goed voor je hart, en minder belastend voor je knie\u00ebn.\"  De koning benadrukte het belang van sport om gezond te blijven. \"Het is niet iedereen gegeven om gezond te zijn. Maar als je het geluk hebt dat je gezond bent, dan moet je dat ook met sport onderhouden.\" Koningin M\u00e1xima wees daarnaast op het belang van mentale gezondheid. \"Balans vinden in je leven is belangrijk, dat je omringd wordt door mensen die je omarmen, dat je je niet eenzaam voelt. Je moet ook mentaal voor jezelf zorgen.\" M\u00e1xima is erevoorzitter en mede-initiatiefnemer van de Stichting MIND Us, die werkt aan de verbetering van de mentale gezondheid van jongeren.  M\u00e1xima vertelde ook over haar eigen sportieve leven. In het verleden heeft ze veel verschillende sporten geprobeerd. Ze noemde triatlon, zwemmen, hockey, volleybal en atletiek als voorbeeld. \"Turnen niet, daar was ik misschien te lang voor. Ik was de langste van de klas.\" Maar ook als vijftiger kun je nog nieuwe sporten ontdekken, verzekerde de koningin. Zelf heeft ze ook weer een nieuwe sport ontdekt, maar welke dat is wilde ze vanochtend niet kwijt. Wel zei ze belangstelling te hebben voor boksen en daar soms naar te kijken. \"Ik zeg niet dat ik dat zou kunnen, maar ik vind het interessant om te zien, wat de regels zijn.\" Bij de vraag wie van hen het meest competitief is, wees ze resoluut naar haar echtgenoot. Die erkende direct dat hij slecht tegen zijn verlies kan. \"Dat krijg je als je opgroeit met twee broers. Je moet elke dag vechten om de eerste plaats.\" Eerder vandaag opende het koningspaar de Koningsspelen in Hoofddorp:  "}, {"ID": 2518262, "url": "https://nos.nl/artikel/2518262-el-pais-spanje-stuurt-patriotraketten-naar-oekraine", "title": "El Pa\u00eds: Spanje stuurt Patriotraketten naar Oekra\u00efne", "date_time": "2024-04-26T11:43:57+0200", "text": "De Spaanse regering stuurt binnenkort munitie voor het Patriot-luchtafweersysteem naar Oekra\u00efne. Volgens de krant El Pa\u00eds wil Madrid geen complete systemen leveren, maar wel de zeer effectieve maar dure raketten. Een officieel besluit van de levering laat volgens de krant niet lang op zich wachten. Het Spaanse leger heeft drie volledige Patriotsystemen, die in 2004 en 2014 tweedehands zijn gekocht van Duitsland. Het systeem wordt gezien als een van de effectiefste afweersystemen ter wereld.  De situatie in Oost-Oekra\u00efne is aanzienlijk slechter geworden nu Rusland de aanvallen op de grond en vanuit de lucht opvoert. De Oekra\u00efense opperbevelhebber Syrsky en president Zelensky hebben de VS en bondgenoten in Europa herhaaldelijk gevraagd om meer munitie voor artillerie en om meer geavanceerde luchtverdedigingssystemen, om zich tegen Russische luchtaanvallen te verweren. Dit voorjaar maakten onder meer Duitsland en het Verenigd Koninkrijk leveringen bekend. Zo sturen de Duitsers een compleet Patriotsysteem, bestaande uit een radar, een vuurleidingscentrale en lanceerinrichtingen met raketten. Het is zeer waarschijnlijk dat Westerse instructeurs al bezig zijn met het opleiden van militairen uit Oekra\u00efne om de systemen te bedienen. De Patriot (Phased Array Tracking Radar to Intercept On Target) is bij veel mensen vooral bekend uit de Golfoorlog. Nederlandse Patriots bewaakten in 1991 de luchtruimen van Turkije en Isra\u00ebl. Ook in 2003 en in 2012 werden Nederlandse Patriots ingezet in Turkije. De Nederlandse Patriots worden voortdurend aangepast en gemoderniseerd, zodat ze tot 2040 effectief inzetbaar zijn. "}, {"ID": 2518256, "url": "https://nos.nl/artikel/2518256-plofkraak-in-pand-kaatsmuseum-franeker-voorzitter-vreest-schade", "title": "Plofkraak in pand Kaatsmuseum Franeker, voorzitter vreest schade", "date_time": "2024-04-26T10:46:39+0200", "text": "In het centrum van Franeker is vannacht een plofkraak gepleegd. De geldautomaat die doelwit was, zat aan de buitengevel van het pand van het Kaatsmuseum, dat volledig is gewijd aan de Friese kaatssport. De voorzitter is aangeslagen, zegt hij tegen Omrop Frysl\u00e2n. De explosie was rond 03.30 uur. Er klonk een enorme knal. \"De alarmlichten van allemaal auto's gingen af. Ik dacht: dit is geen vuurwerk\", zegt een bewoner. Door de explosie werd de geldautomaat uit de muur geblazen en de gevel flink beschadigd. Geld kwam op straat terecht, schrijft de omroep.  Voorzitter Bram Bonnema van het Kaatsmuseum ging meteen naar het museum toe. \"Dit is zinloze vernieling\", zegt hij. Hij is bang voor schade. \"Achter de geldautomaat zit een vitrine met kaatsprijzen. Ik maak me grote zorgen om hoe het er van binnen uitziet\", zegt hij. Het Kaatsmuseum is het oudste sportmuseum van Nederland. Rond 12.00 uur zei Bonnema tegen de omroep dat hij nog steeds niet naar binnen mag om de schade op te nemen. Wel is duidelijk dat het museum de komende dagen dicht blijft. De voorzitter verwacht dat het museum op zijn vroegst dinsdag of woensdag weer open kan. Vanochtend was de Explosieven Opruimingsdienst Defensie bij het pand voor onderzoek. De daders zijn voortvluchtig. Het is volgens de politie onduidelijk of ze iets buit hebben buitgemaakt. "}, {"ID": 2518254, "url": "https://nos.nl/artikel/2518254-japanse-plaats-is-toeristen-beu-die-berg-fuji-fotograferen-en-plaatst-scherm", "title": "Japanse plaats is toeristen beu die berg Fuji fotograferen en plaatst scherm", "date_time": "2024-04-26T10:35:34+0200", "text": "Als je als toerist de beroemde berg Fuji in Japan wil zien, dan is de plaats Fujikawaguchiko een plek waar je haast niet omheen kan. Maar de lokale autoriteiten ervaren ook de negatieve gevolgen van het massatoerisme. Een populaire plek waar vakantiegangers massaal naartoe gaan om foto's te maken van de fotogenieke berg wordt binnenkort afgeschermd. De bouw van een netconstructie (2,5 meter hoog en 20 meter lang) begint volgende week. Hiermee moeten de toeristen worden geweerd uit de omgeving van een Lawson-supermarkt.  De berg Fuji, de hoogste berg van Japan, kan op veel plekken worden gefotografeerd, maar dit gezichtspunt is met name populair. Dat is omdat het voor veel mensen twee typisch Japanse symbolen combineert: een filiaal van de bekende Lawson-supermarktketen en de berg zelf, misschien wel h\u00e9t symbool van het Oost-Aziatische land. Een lokale functionaris zegt dat de maatregel noodzakelijk is. \"Het is betreurenswaardig dat we dit moeten doen omdat sommige toeristen de regels niet respecteren, door rommel achter te laten of de verkeersregels te negeren\", zegt hij tegen persbureau AFP. Voornamelijk buitenlandse toeristen verdringen zich op de smalle stoep voor de winkel en zijn vaak doof voor herhaalde waarschuwingen van verkeersagenten. Ze parkeren soms zonder toestemming bij een tandheelkundige kliniek en klimmen op het dak om de perfecte foto te maken, aldus de functionaris.  Het toerisme in Japan heeft een vlucht genomen na de opheffing van de coronabeperkingen en heeft recordaantallen bereikt, met drie miljoen bezoekers in maart, het hoogste maandelijkse cijfer sinds de aantallen worden geregistreerd. De buitensporige toestroom van bezoekers en hun soms ongewenste gedrag hebben geleid tot meerdere maatregelen in het land. Op de berg Fuji zelf vragen de autoriteiten vanaf deze zomer een toegangsprijs. Daarnaast is er een maximumaantal bezoekers voor de belangrijkste wandelroute om de vulkaan te beklimmen. In Kyoto worden toeristen geweerd uit de smalle straatjes van de geishawijk, nadat geishavrouwen werden lastiggevallen door bezoekers die foto's van ze maakten en ze aanraakten zonder toestemming.  Ook elders ter wereld worden de negatieve gevolgen van massatoerisme steeds zichtbaarder. Zo moeten vanaf gisteren dagjesmensen die de Italiaanse stad Veneti\u00eb bezoeken voor het eerst entreegeld betalen. Ook Amsterdam kampt met wat de stad \"overtoerisme\" noemt. Zo mogen geen nieuwe hotels meer worden gebouwd en mag het aantal hotelovernachtingen per jaar niet boven de 20 miljoen uit komen. Eerder zei Amsterdam cruiseschepen uit de buurt van de binnenstad te willen weren en de cruiseterminal aan het IJ te verhuizen. "}, {"ID": 2518251, "url": "https://nos.nl/artikel/2518251-slechter-weer-op-koningsdag-dan-op-koninginnedag-ik-was-zelf-ook-verrast", "title": "Slechter weer op Koningsdag dan op Koninginnedag? 'Ik was zelf ook verrast'", "date_time": "2024-04-26T10:22:56+0200", "text": "Elk jaar weer kou en regen tijdens Koningsdag op 27 april, terwijl Koninginnedag op 30 april vroeger altijd zonovergoten was. Is dat een niet op feiten berustend gevoel bij veel mensen, of is het weer op Koningsdag ook echt slechter dan voorheen op Koninginnedag, slechts drie dagen later? \"Ik ben voor mezelf tot een vrij verrassende conclusie gekomen\", zei weervrouw Roosmarijn Knol, die het uitzocht, in radioprogramma NOS Met het Oog op Morgen. \"Je zou misschien denken: wat maken die drie dagen nou uit? Maar als je naar de weerstatistieken kijkt, blijkt dat er wel degelijk verschil zit tussen de dagen.\" Hoe zit dat dan? \"Op 27 april is het gemiddeld genomen 15 graden en op 30 april is dat ruim 16 graden. 27 april is dus maar liefst een graad kouder dan 30 april\", aldus Knol. \"Daarnaast regent het ook meer op die dag. Dus op meerdere vlakken is het echt minder weer op Koningsdag dan op Koninginnedag.\" Knol was daardoor zelf ook verrast. \"Ik dacht dat het misschien om een paar tienden graden zou gaan. Niet om ruim 1 graad. Dat is echt een behoorlijk verschil.\"  Dat het kouder en natter is op 27 april is moeilijk te verklaren, zegt Knol. \"Het zou kunnen dat die dag nog wat dichter tegen de winter aan zit en dat het daarom dan wat wisselvalliger is. Je zou ook kunnen zeggen dat het de afgelopen jaren wat warmer is geworden en dat de atmosfeer meer vocht bevat. Dat is ook de trend die we met klimaatverandering steeds zien. Maar er is niet \u00e9\u00e9n duidelijke oorzaak.\" Overigens liggen de warmste 27 en 30 april niet ver uit elkaar, zegt Knol. \"De warmste Koninginnedag was namelijk in 1993, toen werd het 27 graden. De warmste 27 april was in 2007, toen het 27,3 graden werd. Dat was alleen nog geen feestdag. De warmste Koningsdag was 2020 met 20,3 graden.\"  Koninginnedag werd sinds het aantreden van koningin Juliana gevierd op 30 april, haar verjaardag. Dat gebeurde voor het eerst in 1949 en dat bleef zo toen koningin Beatrix aantrad in 1980. Beatrix wilde daarmee haar moeder eren en bovendien was de dag geschikter voor festiviteiten in de buitenlucht dan haar eigen geboortedag, 31 januari. Met de inhuldiging van koning Willem-Alexander werd de traditie na 65 jaar veranderd: voortaan werd Koningsdag op 27 april gevierd, op de verjaardag van de koning. De weersverwachting voor koningsnacht en Koningsdag ziet er volgens Knol ook dit jaar niet rooskleurig uit. \"We komen uit een wisselvallig weerbeeld en dat zet zich voort tijdens koningsnacht. Het wordt best een koude nacht, met temperaturen tussen de 3 en 6 graden Celsius. Morgen overdag zal het niet veel warmer worden dan 16, 17 graden. Die temperatuur is niet eens zo laag, maar er trekken van tijd tot tijd ook buien over het land. Dus als je op de vrijmarkt staat of buiten aan het feesten bent, dan kun je zo'n bui op je dak krijgen.\" Het Rode Kruis waarschuwt zelfs voor lage temperaturen tijdens koningsnacht en in de vroege ochtend van Koningsdag. Mensen doen er volgens de hulporganisatie goed aan een sweater of jack bij zich te hebben. \"Zeker tijdens koningsnacht en in de vroege ochtend, voor de liefhebbers van kleedjesmarkten, is dat geen overbodige luxe\", zegt het Rode Kruis. De hulporganisatie is vandaag en morgen op ongeveer 120 locaties aanwezig in heel Nederland. In onder meer Amsterdam en Utrecht staan door de hele stad vaste posten met hulpverleners, bij kleine evenementen zullen drie of vier vrijwilligers van het Rode Kruis aanwezig zijn. Zo'n 5 graden met koningsnacht is niet een heel prettig vooruitzicht voor mensen die buiten gaan rondlopen. Toch kan het altijd nog kouder, zegt Knol. \"Vorig jaar was het 1,2 graden onder nul. En de koudste nacht was de koninginnenacht van 1954, toen het 2,5 graden vroor.\""}, {"ID": 2518239, "url": "https://nos.nl/artikel/2518239-bedrijven-houden-zich-niet-aan-nieuwe-regels-tegen-luchtvervuiling", "title": "Bedrijven houden zich niet aan nieuwe regels tegen luchtvervuiling", "date_time": "2024-04-26T09:37:37+0200", "text": "Bedrijven in heel Nederland houden zich niet aan regels om luchtvervuiling tegen te gaan. Veel stoffen die kunnen verwaaien, zoals zand en as, moeten volgens de nieuwe Omgevingswet worden opgeslagen in een afgesloten ruimte. Maar honderden bedrijven slaan hun stoffen nog steeds op in de buitenlucht, blijkt uit onderzoek van het radio- en televisieprogramma Argos. In de Omgevingswet, die begin dit jaar inging, staan strengere regels voor de opslag van 'stuifgevoelige stoffen'. Dit zijn stoffen die bij wind en droog weer kunnen uitwaaien over de omgeving, waardoor luchtvervuiling kan ontstaan, of overlast en gezondheidsschade voor omwonenden. De nieuwe regels waren al in 2018 aangekondigd, maar bedrijven zeggen tegen Argos verrast te zijn. De Vereniging Afvalbedrijven laat weten dat de Omgevingswet mogelijk een veel grotere invloed heeft op de sector dan werd verwacht. \"We gaan hierover met het ministerie van Infrastructuur en Waterstaat in overleg.\" Ook bedrijven die metaalschroot opslaan, moeten dit sinds dit jaar doen in een afgesloten ruimte. De Metaal Recycling Federatie noemt dit in een brief van begin deze maand aan het ministerie van Infrastructuur en Waterstaat \"een onmogelijke eis\".  Dat de bedrijven niet aan de regels voldoen, komt mogelijk doordat de omgevingsdiensten hier niet op handhaven, zegt onafhankelijk deskundige Cor Coenrady tegen Argos. De omgevingsdiensten zeggen niet te weten op hoeveel bedrijven de nieuwe regel voor opslag van toepassing is. De nieuwe lijst 'stuifgevoelige stoffen' is volgens koepelorganisatie Omgevingsdienst NL zo uitgebreid, \"dat misschien alle bedrijven waar wij toezicht houden onder dit regime vallen\". Er is volgens de koepelorganisatie \"geen capaciteit\" om alle bedrijven te controleren. Ondanks de weerstand bij bedrijven, houdt het ministerie van Infrastructuur en Waterstaat vast aan de nieuwe voorschriften. Voorheen waren er veel uitzonderingen, zegt het ministerie. \"Nu is voor diffuse stofemissies overkoepelend beleid gemaakt.\"  Argos deed specifiek onderzoek naar het bedrijf Heros in Sluiskil, Zeeland. Dit bedrijf heeft 55 hectare aan verbrand huisvuil, zogenoemd bodemas, opgeslagen in de buitenlucht. \"Dat is een soort van grijze woestijn van as met allerlei onverbrande stukken en metaal erin\", zegt Argos-redacteur Nikki van der Westen in het NOS Radio 1 Journaal. \"Je kunt je voorstellen dat het niet lekker is als dat met wind over je dorp heen waait.\" Inwoners van Sluiskil hebben er veel last van, zegt Van der Westen. \"Op de vensterbanken ligt stof, op autoruiten, en bewoners vragen zich af: 'Wat ademen we nu eigenlijk in?'\" In bodemas zit lood, dus \"je moet het zo min mogelijk binnenkrijgen, het is gewoon giftig\", zegt Van der Westen. In het dorp zijn volgens haar gezondheidseffecten van de industrie daar. \"Kinderen hebben slechtere longen en volwassenen gebruiken meer medicatie tegen hart- en vaatziekten.\" Heros reageert bij Argos dat de nieuwe regels niet gelden voor het bedrijf. Ook is Heros naar eigen zeggen niet ge\u00efnformeerd door de branchevereniging over de aangescherpte regels. Nieuwsuur maakte twee jaar geleden een reportage over de industrie in Sluiskil, en andere problemen die daarmee gepaard gaan:  "}, {"ID": 2518238, "url": "https://nos.nl/artikel/2518238-langere-reclames-op-youtube-leveren-google-hogere-winst-op", "title": "Langere reclames op YouTube leveren Google hogere winst op", "date_time": "2024-04-26T09:18:03+0200", "text": "Reclameblokken van meer dan 100 seconden in de YouTube-app op de tv zijn geen uitzondering meer. Mede door die advertenties heeft het moederbedrijf van Google, Alphabet, een buitengewoon goed kwartaal achter de rug dat de verwachtingen van analisten overtreft. De inkomsten van Alphabet stegen met 15 procent naar 80,5 miljard dollar (75 miljard euro). De winst liep op naar 23,7 miljard dollar. Op de beurs gaat het aandeel later vandaag waarschijnlijk stijgen. Het lijkt erop dat het bedrijf vanwege die goede cijfers later vandaag als de handel start op de beurs voor het eerst meer dan 2000 miljard dollar waard is. Beleggers zijn niet alleen enthousiast over de gestegen inkomsten. Ook de aankondiging dat het bedrijf voor het eerst een deel van de winst, dividend, gaat uitkeren aan aandeelhouders doet het goed. Het bedrijf keert over het eerste kwartaal meer dan 2 miljard euro uit. Eerder dit jaar besloot Meta, moederbedrijf van Facebook, ook dividend uit te keren aan aandeelhouders.  Verreweg het meeste geld wordt verdiend met reclames bij Google-diensten. Bij videoplatform YouTube stegen de inkomsten relatief het hardst, met ruim 20 procent. Eind vorig jaar kondigde het bedrijf aan dat reclameblokken op tv-apps langer zouden worden. Daar staat tegenover dat er minder snel een nieuw reclameblok is te zien. "}, {"ID": 2518237, "url": "https://nos.nl/artikel/2518237-dieuwertje-blok-moet-neus-laten-amputeren-en-legt-werk-neer", "title": "Dieuwertje Blok moet neus laten amputeren en legt werk neer", "date_time": "2024-04-26T09:14:47+0200", "text": "Dieuwertje Blok (66) legt voorlopig al haar werkzaamheden neer, zegt ze in een interview met de Volkskrant. Ook verdwijnt de presentatrice voorlopig uit de openbaarheid. Ze moet een operatie ondergaan \"die verminkend is\". Haar neus moet vanwege kanker worden geamputeerd. Het is niet gelukt om de ziekte op een andere manier aan te pakken. Met het interview in de Volkskrant probeert Dieuwertje Blok mensen voor te bereiden op \"grote schrik\", zoals ze het zelf noemt. \"Ik zal op een gegeven moment toch weer naar buiten moeten en dan vind ik het een prettig idee dat mensen weten wat het is en hoe ik erin sta.\" De ziekte begon bij Blok met een klein hard plekje in haar neus, later bleek dat het huidkanker was. Dat leek makkelijk te bestrijden, maar dat bleek niet zo te zijn. En nu is dus vastgesteld dat haar neus moet worden weggehaald om het risico op uitzaaiingen te voorkomen. De toekomst van Dieuwertje Blok bij het programma waar ze het meest bekend van is (het Sinterklaasjournaal) is nog onzeker. Met een mooie prothese ziet ze nog een kans, al twijfelt ze. \"Ik kan me ook voorstellen dat het daar helemaal voor me stopt.\"  Omroep NTR spreekt van een heel nare, zware en haast onvoorstelbare situatie waarin de presentatrice is beland. \"Maar Dieuwertje vliegt het aan met de humor en het optimisme dat we van haar kennen. We denken nu eerst en alleen aan haar herstel want de gezondheid van Dieuwertje is natuurlijk het allerbelangrijkst.\" De omroep houdt de deur naar het Sinterklaasjournaal open. \"We gaan ervan uit dat ze terugkomt.\" Dat programma presenteert ze al sinds 2001. Blok begon in 1980 als omroepster voor de KRO en is sindsdien veelvuldig op televisie te zien geweest. Op de radio is ze regelmatig te horen op de zender NPO Klassiek. Haar programma wordt voorlopig gepresenteerd door Maartje Stokkers."}, {"ID": 2518236, "url": "https://nos.nl/artikel/2518236-evenementenlocatie-rijswijk-verzet-zich-tegen-verbod-op-eritrees-feest", "title": "Evenementenlocatie Rijswijk verzet zich tegen verbod op Eritrees feest", "date_time": "2024-04-26T09:01:16+0200", "text": "Event Plaza in Rijswijk is het niet eens met het verbod op een Eritrese bijeenkomst eind mei. Dat schrijft de eigenaar van het zalencentrum in een brief aan burgemeester Huri Sahin van Rijswijk, die in handen is van Omroep West. De burgemeester besloot dinsdag geen toestemming te verlenen voor de bijeenkomst omdat ze het veiligheidsrisico inschat als \"levensgroot\". Vorig jaar vielen er bij Event Plaza bij een massale vechtpartij tussen Eritree\u00ebrs gewonden. De eigenaar is van plan de bijeenkomst van zo'n 800 mensen op 25 mei door te laten gaan. Het zou gaan om \"een samenkomst\" die door de grondwet wordt beschermd. De eigenaar wil met de burgemeester in gesprek over eventuele maatregelen en stapt anders naar de bestuursrechter, zo staat in de brief.  Binnen de Eritrese gemeenschap zijn er spanningen tussen twee groepen: tegenstanders van het Eritrese regime en regeringsgezinde Eritree\u00ebrs. De spanningen leidden de laatste jaren tot ongeregeldheden bij een aantal bijeenkomsten in Nederland. In februari waren er rellen rond een bijeenkomst van Eritree\u00ebrs in Den Haag. Vorig jaar vielen er gewonden bij een massale vechtpartij bij zalencentrum Event Plaza in Rijswijk, hetzelfde zalencentrum dat geregeld is voor de mogelijke bijeenkomst volgende maand.  Het Eritrese bevrijdingsfeest is door de Federatie van Eritrese Gemeenschappen in Nederland (FEN) aangemeld bij de gemeente. Niet om goedkeuring te krijgen, maar voor de veiligheid van de genodigden, zo staat in een eerdere brief aan de burgemeester. De FEN wilde de burgemeester tijd geven om eventueel maatregelen te treffen, zo staat in de brief. Volgens de FEN gaat het om een besloten bijeenkomst. Burgemeester Sahin heeft voor zover bekend nog niet gereageerd op de brief. "}, {"ID": 2518235, "url": "https://nos.nl/artikel/2518235-formatiegesprekken-liggen-stil-nu-voorbereiden-op-finale-week", "title": "Formatiegesprekken liggen stil, nu voorbereiden op 'finale week'", "date_time": "2024-04-26T08:28:23+0200", "text": "Het meireces is begonnen en dat betekent op veel vlakken even pas op de plaats in Den Haag. De komende tijd ligt ook de formatie grotendeels stil om daarna tot een apotheose te komen in een \"finale\" en \"cruciale\" week. De vier partijen die al vijf maanden, met onderbrekingen, met elkaar in gesprek zijn, hebben de komende dagen om zich voor te bereiden. In de slotweek, die begint op maandag 6 mei, zal er \"politiek moeten worden onderhandeld\" over de onderwerpen die voorliggen en \"de financi\u00eble puzzel\", aldus informateur Richard van Zwol. Waarna het, ieder geval wat betreft deze formatiepoging van Van Zwol en Elbert Dijkgraaf, erop of eronder is.  Voor het zover is, moeten PVV, VVD, NSC en BBB zich de komende dagen nog buigen over alle inhoudelijke onderwerpen (een stuk of twaalf) en de financi\u00ebn. Want er is nog geen deelonderwerp afgerond, benadrukken betrokkenen keer op keer. \"Op het eind worden de knopen doorgehakt\", klinkt het dan. Of: \"Er is pas een akkoord als er een akkoord is.\" Om de onderhandelaars te helpen, rekent het Centraal Planbureau de komende dagen nog mogelijke maatregelen door. Daaruit moet vervolgens worden gekozen. Dat is volgens Van Zwol voor een deel \"een soort uitruil\" tussen wat partijen belangrijk vinden, waarbij uiteindelijk het totaalplaatje financieel moet kloppen. De onderwerpen vari\u00ebren van zorg en volkshuisvesting tot bestaanszekerheid en goed bestuur. Ingewikkelde thema's lijken vooral asiel/migratie, financi\u00ebn en ook landbouw. Maar eigenlijk zijn alle onderwerpen die in het hoofdlijnenakkoord moeten staan groot en belangrijk, wordt telkens gezegd. Bovendien hangen ze ook nog eens allemaal samen, niet in de laatste plaats omdat ze betaald moet worden vanuit de staatskas, die niet oneindig gevuld is.  Wat er precies aan voorstellen of idee\u00ebn op tafel ligt of heeft gelegen de afgelopen weken, is niet openbaar. De hoofdrolspelers worden zo ongeveer elke formatiedag bevraagd door de pers, maar over de inhoud zijn de mededelingen zeer spaarzaam. Uit de school klappen helpt het proces niet, is de gedachte. Toch lekt er weleens wat. Zo zouden de vier partijen afkoersen op een maximaal begrotingstekort van 2,8 procent, zouden ze 200 miljoen euro willen korten op de NPO, zou er gesproken worden over het afschaffen of verkleinen van het eigen risico in de zorg en zou er een vergaand plan zijn besproken om de gang van zaken rond asiel als 'crisis' te bestempelen. Wat de status is van het asielplan weten we niet. Maar wel dat het thema een potenti\u00eble splijtzwam is in de formatie. Anderhalve week geleden liep PVV-leider Wilders er nog om van tafel. \"Ik ben boos weggelopen, want het liep voor geen meter bij asiel\", liet hij weten. Maar onbekend is waar zijn boosheid inhoudelijk precies vandaan kwam.  Wel lijkt het duidelijk dat de vier partijen er nog altijd geen overeenstemming over hebben. Deze week zei Wilders nog maar eens dat er \"een stevig pakket\" op asiel moet komen, anders \"komt er geen kabinet\". En NSC-leider Omtzigt verwoordde het zo: \"Als we er over asiel uit zouden zijn, dan denk ik dat we er over alles uit zijn.\" Omtzigt sprak verder van een \"pittige discussie\" over asiel en benadrukte daarbij dat hij vasthoudt aan de \"basislijn\" ten aanzien van de rechtsstaat die de partijen in januari zijn overeengekomen. Of hij daarmee bedoelde dat anderen willen tornen aan die basislijn, zei hij niet. Naast inhoudelijke meningsverschillen, zijn er af en toe ook irritaties over verschillen in stijl. Zo was er een ruim week geleden nog geharrewar rond een tweet van Wilders die een VVD-staatssecretaris een \"eng mannetje\" had genoemd. \"Ongepast\" noemden formatiepartners dat desgevraagd. Of ze werden \"moe\" van het gedoe. Maar op de gesprekken hebben zulke dingen geen invloed, zeggen de informateurs steevast. Volgens informateur Dijkgraaf is het vertrouwen tussen de onderhandelaars de afgelopen weken juist gegroeid. \"Zonder nou te zeggen dat het allemaal 100 procent is\", zei hij woensdag. \"Maar je merkt wel, ze snappen beter van elkaar hoe ze in het hele verhaal zitten.\"  Of het allemaal genoeg is en tot een nieuw kabinet kan leiden, zal dus blijken in (of kort na) de \"finale week\". Maar de partijleiders laten de afgelopen dagen blijken dat ze nog steeds denken dat het k\u00e1n. \"We beseffen allemaal dat we echt naar buiten moeten komen met een verhaal\", zei VVD-leider Dilan Yesilg\u00f6z begin deze week. \"Of dat we zijn we vastgelopen, maar dat wil echt niemand volgens mij. Ik zeker niet.\" Een zekerheid is dat in ieder geval niemand de schuld wil krijgen als de formatie strandt. 'Wie breekt betaalt', is het adagium in politiek Den Haag. Wat zoveel betekent als: kiezers rekenen met je af als je een breuk veroorzaakt. Maar zover komt het wellicht helemaal niet, eerst maar eens de finale week afwachten. En op 15 mei, de dag dat de informateurs hun verslag moeten opleveren, is het dan volgens informateur Van Zwol duidelijk: \"lukt het, of lukt het niet?\" "}, {"ID": 2518229, "url": "https://nos.nl/artikel/2518229-wekdienst-26-4-lintjesregen-in-aantocht-wilders-op-congres-radicaal-rechts-in-boedapest", "title": "Wekdienst 26/4: Lintjesregen in aantocht \u2022 Wilders op congres radicaal-rechts in Boedapest", "date_time": "2024-04-26T06:47:24+0200", "text": "Goedemorgen! Vandaag krijgen weer enkele duizenden mensen een lintje voor hun bijzondere bijdrage aan de samenleving. En PVV-leider Wilders spreekt vanmiddag in Boedapest op een congres van rechts-conservatieven. Eerst het weer: in de zuidoostelijke helft van het land is er veel bewolking en af en toe wat regen of een bui. Elders wisselen zon en stapelwolken elkaar vandaag af bij maxima tussen 10 en 13 graden.  Ga je de weg op? Hier vind je het overzicht van de files en werkzaamheden. En hier zie je de actuele situatie op het spoor.    Schapen en runderen mogen vanaf nu worden gevaccineerd tegen blauwtong. Dat heeft demissionair minister Adema besloten na groen licht van het Bureau Diergeneesmiddelen en de Commissie toelating diergeneesmiddelen, twee belangrijke adviescolleges. De verwachting is dat binnen enkele dagen tot een week een miljoen doses vaccin beschikbaar zijn in Nederland. Twee weken later volgt nog een levering van een miljoen vaccins. \"De afgelopen periode is verschrikkelijk geweest voor zowel de dieren die met het blauwtongvirus besmet waren als de houders van deze dieren\", schrijft de minister van Landbouw in een brief aan de Tweede Kamer. Boerenbrancheorganisatie LTO is blij met de goedkeuring van het vaccin. \"Het is fantastisch nieuws\", zegt Saskia Duives, voorzitter van de vakgroep schapenhouderij.    In Veneti\u00eb moeten dagjesmensen sinds gisteren entree betalen. Het stadsbestuur hoopt het aantal toeristen zo beter te spreiden. Gaat zo'n toegangskaartje helpen? Correspondent Heleen D'Haens nam de proef op de som:  Fijne dag!"}, {"ID": 2518225, "url": "https://nos.nl/artikel/2518225-rutte-bezoekt-erdogan-in-de-hoop-op-steun-voor-navo-baan", "title": "Rutte bezoekt Erdogan in de hoop op steun voor NAVO-baan", "date_time": "2024-04-26T05:02:15+0200", "text": "Demissionair premier Rutte is vandaag in Istanbul voor een bezoek aan de Turkse president Erdogan. Dat doet hij niet namens de Nederlandse regering, maar om te praten over zijn ambitie om secretaris-generaal van de NAVO te worden. President Erdogan, die binnen de NAVO geregeld dwarsligt, kan Ruttes toekomstige carri\u00e8re namelijk maken of breken. Alleen Hongarije, Slowakije, Roemeni\u00eb en Turkije moeten nog worden overtuigd van Ruttes geschiktheid voor de hoogste post binnen het bondgenootschap. Turkije is in dat rijtje, als een van de grootste NAVO-landen, de belangrijkste. En dus hangt hangt er veel af van de ontmoeting van vanmiddag in de residentie van de Turkse president in Istanbul. Het bezoek aan Turkije is in veel opzichten anders dan gebruikelijk. Rutte komt niet met het regeringsvliegtuig, maar kocht zelf een vliegticket voor een gewone lijnvlucht. Hij is door Erdogan uitgenodigd in Istanbul, en niet in de hoofdstad Ankara, waar de regering zetelt. De ontmoeting is op korte termijn georganiseerd. Van de Rijksvoorlichtingsdienst reist niemand met de demissionair premier mee. Wel wordt hij in Istanbul begeleid door de Nederlandse ambassadeur.  Verschillende bronnen in Ankara achten de kans groot dat Erdogan vandaag nog groen licht zal geven aan Ruttes kandidatuur, maar niks is zeker tot Erdogan het zegt. En geheel in zijn politieke stijl, wil Erdogan er wel iets voor terug. Eerder liet de Turkse president al doorschemeren dat als Rutte zijn goedkeuring wil, hij vooral moet beloven de zorgen van Turkije over terrorisme serieus te nemen. Het gaat dan over de Koerdische PKK, waar Turkije al decennia mee in oorlog is. Daarnaast wil hij dat Rutte zich als NAVO-chef onpartijdig zal opstellen bij conflicten die Turkije heeft met andere NAVO-landen. Daarmee doelt Erdogan vooral op Griekenland en Cyprus. \"De NAVO is een van de weinige routes waarmee Erdogan druk kan uitoefenen op het Westen\", zegt Nienke van Heukelingen, Turkijedeskundige bij Instituut Clingendael. \"Hij ziet zijn moment om garanties af te dwingen op onderwerpen die voor Turkije belangrijk zijn. Zoals hij dat ook deed met de toetreding van Finland en Zweden.\"  Erdogan is wel vaker een van de laatsten als het gaat om beslissingen die de NAVO aangaan. De kwestie rond het lidmaatschap van Zweden sleepte anderhalf jaar voort doordat Turkije dwarslag. De eisen die Erdogan aan Zweden stelde, waren vooral gerelateerd aan de interne strijd van Turkije met de Koerdische terreurgroep PKK. Turkije is al jaren gefrustreerd over westerse steun aan Koerdische strijdgroepen in Noord-Syri\u00eb. Ook claimt Turkije dat Europese landen PKK-leden onderdak bieden. Ook in Nederland zijn Koerdische groepen actief, waarvan Turkije claimt dat ze gelieerd zijn aan de PKK. Daarnaast kent de relatie tussen Erdogan en Rutte dieptepunten, zoals toen Nederland in 2017 een Turkse minister verbood campagne te voeren in Rotterdam. Toch ziet het er nu gunstig uit voor Rutte, zegt ook politiek analist Selim Koru. \"Erdogan heeft een speciale positie voor Turkije weten af te dwingen binnen de NAVO, en hij heeft een goede verstandhouding met de huidige secretaris-generaal Stoltenberg\", zegt hij. \"Hij wil nu garanties dat bepaalde afspraken die zijn gemaakt over terrorisme en verkoop van wapens zullen blijven bestaan.\"  Kritiek op Turkse invasies in Noord-Syri\u00eb en militaire operaties in Noord-Irak zorgen regelmatig voor spanningen tussen Turkije en de rest van de NAVO. Ook de conflicten met Griekenland over maritieme wateren en de kwestie Cyprus blijven hete hangijzers. Maar de NAVO heeft Turkije ook nodig, met het op een na grootste leger van het militaire bondgenootschap en z'n strategische ligging tussen Europa en het Midden-Oosten. En dat weet Erdogan volgens Koru heel goed. \"Hij wil de voordelen van NAVO-lidmaatschap, maar hij wil niet dat westerse landen hem vertellen hoe hij zich moet gedragen. Hij wil niet worden behandeld als een paria.\" En dus zal Rutte vandaag tijdens zijn gesprek met Erdogan bepaalde beloftes moeten doen in ruil voor zijn steun. \"In feite gaat Rutte op sollicitatiegesprek bij Erdogan\", zegt Van Heukelingen. Ruttes kaarten liggen goed, maar beklonken is het zeker nog niet, zegt ze verder. \"We hebben in het verleden vaker gezien dat Erdogan op het laatste moment toch van koers verandert.\" De Turkse president en Rutte ontmoeten elkaar vanmiddag om 15.30 uur (Nederlandse tijd). Naar verwachting volgt een uur later een gezamenlijke persconferentie.  \"Begin deze maand reisde Rutte nog namens de Nederlandse regering naar Litouwen, Na dat bezoek kreeg hij de steun van de Baltische staten die dat eerder nog niet openlijk gedaan hadden. Nu gaat de demissionair premier voor het eerst niet namens de regering, maar als kandidaat NAVO-chef naar een land dat nog overstag moet, het belangrijke Turkije. Persbureau Bloomberg schreef eerder deze week dat president Erdogan vandaag nog zijn steun aan Rutte zou willen geven, dat horen we mogelijk later vandaag. Als dat zo is, zijn er daarna nog drie landen te gaan: Slowakije, Hongarije en Roemenie. De president van dat laatste land is Ruttes enige tegenkandidaat voor de baan, maar heeft geen steun. Viktor Orb\u00e1n van Hongarije zal vermoedelijk, zoals zo vaak, het langst dwarsliggen en Ruttes benoeming tegenhouden. Die duurt langer dan gehoopt, toch komt langzaam maar zeker de eindstreep in zicht.\" "}, {"ID": 2518224, "url": "https://nos.nl/artikel/2518224-drukte-verwacht-op-wegen-en-luchthavens-door-meivakantie", "title": "Drukte verwacht op wegen en luchthavens door meivakantie", "date_time": "2024-04-26T04:02:13+0200", "text": "Op scholen in heel Nederland is het vanaf vanmiddag meivakantie. En dat betekent dat er grote drukte wordt verwacht op wegen en luchthavens. De ANWB verwacht voor vandaag al een extra drukke avondspits, met name op de wegen rond de Veluwe en in Noord-Brabant. Waarschijnlijk is de meeste vertraging op de A2 en A27 van Utrecht naar het zuiden en op de A12 tussen Arnhem en de Duitse grens. In het buitenland ontstaat naar verwachting de meeste vertraging op de A3 tussen Arnhem en de Duitse stad Oberhausen en in Oostenrijk op de A10 tussen Salzburg en Villach. Luchthaven Schiphol houdt deze vakantie rekening met 10 procent meer reizigers dan vorig jaar. Tot 12 mei zullen er zo'n 3,3 miljoen mensen vertrekken, overstappen of aankomen. Schiphol maakt daarbij gebruik van nieuwe beveiligingsscanners die de doorstroom op de luchthaven moeten bevorderen. Ook Eindhoven Airport en Rotterdam The Hague Airport zeggen te zijn voorbereid op grote groepen vakantiegangers.  De meivakantie duurt dit jaar op alle scholen van zaterdag 27 april tot en met zondag 5 mei. Scholen kunnen er echter voor kiezen om aan die week nog een week vast te plakken, wat op veel plekken ook gebeurt. Ook zijn er scholieren die deze week al hun eerste vakantieweek hadden. Het Nederlands Bureau voor Toerisme &amp; Congressen (NBTC) constateerde eerder deze week al dat de maand mei een populaire vakantiemaand is. Een op de vijf Nederlanders is van plan om dan weg te gaan. Ook reisbrancheorganisatie ANVR trok twee maanden geleden deze conclusie. In januari waren er 9 procent meer boekingen voor de meivakantie dan een jaar eerder, toen januari volgens de branche ook al een topmaand was."}, {"ID": 2518223, "url": "https://nos.nl/artikel/2518223-investeringsfonds-achter-douglas-en-lipton-naar-de-beurs-koers-stijgt-23-procent", "title": "Investeringsfonds achter Douglas en Lipton naar de beurs, koers stijgt 23 procent", "date_time": "2024-04-26T03:35:48+0200", "text": "Investeringsfonds CVC is naar de beurs. Het bedrijf heeft een notering in Amsterdam en haalde ruim 2 miljard op. Bij opening van de handel steeg het aandeel met bijna 23 procent. Groots werd die beursnotering niet gevierd. Het bedrijf liet de traditionele gongslag aan zich voorbij gaan. Op Beursplein 5 hangt alleen een vlag met de naam CVC. Het bedrijf blijft graag in de luwte, maar is een heel grote speler in de financi\u00eble wereld. Het bedrijf heeft in ruim 120 bedrijven wereldwijd ge\u00efnvesteerd.  Onder de merken die onder CVC vallen, zijn parfumerieketen Douglas en theemerk Lipton. Dat laatste merk nam het fonds in 2021 over van Unilever. CVC heeft ook ge\u00efnvesteerd in diverse sportdivisies, zoals de Spaanse voetbalcompetitie en het vrouwentennis. In Nederland heeft het fonds een meerderheidsaandeel in AnQore, een leverancier van chemicali\u00ebn gevestigd op het Chemelot-terrein in Geleen.  CVC wilde al eerder naar de beurs in Amsterdam, maar dat werd uitgesteld vanwege de oorlog in Oekra\u00efne en daarna vanwege de spanningen in het Midden-Oosten. De beurs was in die tijd onrustig en dat is geen gunstige situatie voor een bedrijf om geld op te halen. Cosmeticaketen Douglas is zelf ook dit jaar de beurs op gegaan, in Frankfurt. Daar ging de beursgang niet als gehoopt, het bedrijf haalde minder geld op dan het wilde binnenhalen. "}, {"ID": 2518222, "url": "https://nos.nl/artikel/2518222-bijna-kwart-bestelauto-s-mag-volgend-jaar-niet-meer-alle-stadscentra-in", "title": "Bijna kwart bestelauto's mag volgend jaar niet meer alle stadscentra in", "date_time": "2024-04-26T01:33:57+0200", "text": "Bijna een kwart van alle bestelauto's mag vanaf volgend jaar een flink aantal Nederlandse steden niet meer binnenrijden omdat ze te vervuilend zijn. Dat heeft het CBS berekend. Busjes die CO2 uitstoten worden vanaf 1 januari 2025 gefaseerd geweerd uit de (binnen)steden, tenzij ze een vrijstelling of ontheffing krijgen. Het zijn voertuigen die vallen in de emissieklasse 4 of lager (hoe lager het getal, hoe meer een auto uitstoot). Op 1 januari van dit jaar stonden 228.000 bestelauto's geregistreerd die in de vervuilende categorie vallen. Het aandeel bestelauto's met een lage emissieklasse neemt wel af, volgens het CBS. In 2020 had nog 39 procent van alle bestelauto's een emissielabel van 4 of lager. Vooral in het openbaar bestuur, zoals gemeenten of de politie, en in de landbouw, bosbouw en visserij hadden bedrijven of overheden vaak een 'vervuilende' bestelwagen. Vergeleken met bedrijven in andere sectoren hebben deze ook relatief veel bestelauto's, aldus het CBS. Bouwbedrijven hadden de minste bestelauto's die door de zero-emissiezones getroffen kunnen worden. Gemeenten nemen deze maatregel om de luchtkwaliteit in binnensteden te verbeteren en de energietransitie in het goederenvervoer te versnellen. Deventer heeft naar verhouding de meeste 'vieze' bestelauto's, Den Haag de minste. Eerder constateerde Nieuwsuur al dat de nieuwe emissieregels niet leiden tot meer verkoop van elektrische auto's. Sterker: de verkoop van dieselbusjes bleek de laatste maanden in de lift te zitten, terwijl de verkoop van elektrische alternatieven laag blijft. Wat is een zero-emissiezone? In het Nederlandse Klimaatakkoord (2019) spraken overheden en bedrijven af om zones in stellen waarin vrachtverkeer dat na 1 januari 2025 nieuw wordt aangeschaft geen CO2 mag uitstoten. Tot 2030 bestaan er verschillende overgangsregelingen voor verschillende soorten vrachtverkeer. De zones moeten leiden tot schonere en stillere binnensteden. Het beoogde effect is vermindering van CO2-uitstoot; de reductie van lokale uitstoot zoals fijnstof is bijvangst (al wijzen onderzoeken erop dat ook elektrische voertuigen fijnstof uitstoten middels de banden). Het doel is dat in 2025 dertig tot veertig gemeenten meedoen. Inmiddels staat het bij 29 gemeenten op de planning. "}, {"ID": 2518221, "url": "https://nos.nl/artikel/2518221-tweede-kamer-wil-toch-bestrijdingsmiddel-voor-door-fruitvlieg-geplaagde-kersen", "title": "Tweede Kamer wil toch bestrijdingsmiddel voor door fruitvlieg geplaagde kersen", "date_time": "2024-04-26T01:21:34+0200", "text": "Een meerderheid van de Tweede Kamer wil dat kersentelers toch bestrijdingsmiddelen kunnen gebruiken om een exotische fruitvlieg te bestrijden. BBB diende een motie daartoe in die wordt gesteund door PVV, VVD, CDA, ChristenUnie, SGP, FvD en JA21. De partijen vrezen dat de \"Nederlandse kersen dreigen te verdwijnen\" omdat bepaalde bestrijdingsmiddelen mogelijk geen vrijstelling meer krijgen, dat wil zeggen dat het ministerie van Landbouw, Natuur en Voedselkwaliteit (LNV) het gebruik niet meer toelaat. Donderdagochtend was de Nederlandse Fruittelers Organisatie (NFO) naar de Tweede Kamer gekomen om de zorgen van de kersenfruittelers over te brengen. Ze vrezen voor hun oogst als ze niets mogen doen aan de zogenoemde suzuki-fruitvlieg, die eitjes legt in groeiende kersen die vervolgens gaan rotten.  De Aziatische fruitvlieg bedreigt al meer dan tien jaar de Nederlandse fruitkwekerijen. De telers krijgen al die jaren vrijstelling voor het gebruik van twee gewasbeschermingsmiddelen, Exirel en Tracer. Maar dit jaar wil het ministerie die niet afgeven, tot ontsteltenis van de ruim honderd Nederlandse kersentelers. Het ministerie zegt zijn besluit te baseren op een negatief advies van de Nederlandse Voedsel- en Warenautoriteit (NVWA). Die voerde de afgelopen jaren controles uit bij kersentelers en daaruit bleek dat zij zich niet hielden aan \"de voorschriften voor de veilige toepassing van de bestrijdingsmiddelen\", aldus een woordvoerder van het ministerie. Verkeerd gebruik van de beschermingsmiddelen vormt een gevaar voor het oppervlaktewater.  De Kamer is het niet eens met het besluit van het ministerie en vreest dat door faillissementen \"de kers uit het straatbeeld van Nederland verdwijnt\". De partijen vinden het ook oneerlijk omdat de bestrijdingsmiddelen in Duitsland wel zijn toegestaan. Landbouwminister Adema begrijpt de zorgen uit de Kamer en zegt dat hij zoekt naar een oplossing. Hij ziet dat steeds meer kersentelers de bestrijdingsmiddelen steeds beter gebruiken. \"Ik ben in gesprek\", zegt hij. Hij hoopt snel met een oplossing te komen. "}, {"ID": 2518218, "url": "https://nos.nl/artikel/2518218-vaccin-tegen-blauwtong-beschikbaar-dierenartsen-starten-snel-met-inenten", "title": "Vaccin tegen blauwtong beschikbaar, dierenartsen starten snel met inenten", "date_time": "2024-04-26T00:05:06+0200", "text": "Schapen en runderen mogen vanaf nu worden gevaccineerd met het vaccin tegen blauwtong. Dat heeft demissionair minister Adema besloten na groen licht van het Bureau Diergeneesmiddelen en de Commissie toelating diergeneesmiddelen, twee belangrijke adviescolleges. De verwachting is dat binnen enkele dagen tot een week een miljoen doses vaccins beschikbaar zijn in Nederland. Twee weken later volgt er nog een levering van een miljoen vaccins. \"De afgelopen periode is verschrikkelijk geweest voor zowel de dieren die met het blauwtongvirus besmet waren als de houders van deze dieren\", schrijft de minister van Landbouw in een brief aan de Tweede Kamer. Adema is \"zeer verheugd dat er nu een veilig en werkzaam vaccin beschikbaar is waarmee veehouders hun dieren kunnen beschermen\".  Ook boerenbrancheorganisatie LTO is blij met de goedkeuring van het vaccin. \"Het is fantastisch nieuws\", zegt Saskia Duives, voorzitter van de vakgroep schapenhouderij. \"We hadden verwacht dat het veel later zou komen. We waren ook heel erg bang dat met het stijgen van de temperatuur de muggen die de ziekte verspreiden weer zouden gaan vliegen. En dat we dus een nieuwe uitbraak zouden krijgen.\" Ook Adema noemt in de Kamerbrief de spanning waarin veel veehouders zaten over een mogelijk nieuwe opleving van het virus. De verwachting bij de LTO was ook dat een tweede uitbraak veel heviger zou zijn dan de eerste. \"We hielden ons hart vast. Ik heb toen het bericht kwam een vreugdedansje op mijn bureau gedaan. Dit was het beste nieuws dat we in hele lange tijd gehad hebben.\" Volgens Duives kan er zo snel worden inge\u00ebnt dat er geen dieren meer ernstig ziek zullen worden. Deze boer schoot afgelopen najaar vol toen hij tijdens een bezoek van de koning en minister Adema over zijn situatie vertelde. Hij verloor tientallen schapen aan blauwtong:  Er zijn rond de \u00e9\u00e9n miljoen schapen in Nederland, en per schaap is \u00e9\u00e9n dosis vaccin nodig. Runderen moeten voor een optimale bescherming twee keer worden gevaccineerd, met een periode van enkele weken ertussen. Vorig jaar drongen schapenboeren aan op de toelating van een Zuid-Afrikaans vaccin, maar Adema had zijn twijfels en besloot om dat vaccin niet toe te laten. Het vaccin dat nu wel is goedgekeurd, is geproduceerd door de Spaanse farmaceut Syva. De verwachting is dat er nog meer doses geproduceerd gaan worden door de farmaceut en dat er ook nog een ander vaccin op de markt komt. De vaccins worden geleverd aan de groothandel, waar dierenartsen ze kunnen kopen. Vervolgens maken zij een afspraak met de veehouders om de dieren te vaccineren.  Het blauwtongvirus wordt verspreid via knutten, een soort kleine muggen. Blauwtong treft vooral schapen. Van het virus krijgen ze hoge koorts, zwellingen en een blauwe tong. Ongeveer driekwart van de schapen die de ziekte krijgen, overleeft het niet. Het gaat om volgens de LTO om 55.000 schapen en om 1000 runderen die tot nu toe aan de ziekte stierven. Bij runderen uit de ziekte zich in koorts, ontstoken slijmvliezen in de neus en de bek, zweertjes aan de uiers en zwelling aan de poten. Daardoor kunnen ze kreupel worden, maar doorgaans overleven ze de ziekte wel. Demissionair minister Adema hoopt dat met het vaccin een einde komt aan de ellende in de stallen. Hij is blij met het \"harde werk\" door de betrokken partijen. \"Dierenartsen starten nu zo snel mogelijk met vaccineren, zodat de dieren en houders hopelijk een rustige zomer tegemoet kunnen.\" Op honderden plekken in het land werden vorig jaar schapen dood aangetroffen. Verslaggever Danny Simons ging langs bij een schapenfokker in Oosterwolde:   "}, {"ID": 2518569, "url": "https://nos.nl/artikel/2518569-drie-dagen-op-rij-protesten-in-australie-tegen-geweld-tegen-vrouwen", "title": "Drie dagen op rij protesten in Australi\u00eb tegen geweld tegen vrouwen", "date_time": "2024-04-28T22:50:22+0200", "text": "In verschillende steden in Australi\u00eb is de afgelopen drie dagen geprotesteerd tegen geweld gericht tegen vrouwen. Onder meer in Sydney, Melbourne en Adelaide gingen duizenden mensen de straat op om aandacht te vragen voor nieuwe cijfers over femicide. Uit de cijfers blijkt dat er tot nu toe in 2024 gemiddeld iedere vier dagen een vrouw is gedood in Australi\u00eb. Het zijn er volgens de Australische nieuwszender ABC al 27, bijna twee keer zo veel als in dezelfde periode vorig jaar. Onder andere in Melbourne en Canberra gingen Australi\u00ebrs de straat op:  De demonstranten eisen strengere wetgeving tegen gendergerelateerd geweld. Ook willen ze dat premier Albanese de noodtoestand uitroept vanwege de geweldsgolf. Eerder deze maand stak een man bijvoorbeeld zes mensen dood in een winkelcentrum in Sydney, onder wie vijf vrouwen. Volgens de politie zocht de man doelbewust vrouwelijke slachtoffers uit.  Bij een protest in de Australische hoofdstad Canberra gaf Albanese een toespraak. Daarin riep hij op tot cultuurverandering en hij benadrukte de noodzaak dat mannen hun gedrag veranderen. Eerder noemde hij het geweld tegen vrouwen al een \"nationale crisis\" en een \"epidemie\". Maar het verzoek om de noodtoestand uit te roepen, wees hij van de hand. Volgens Albanese is de noodtoestand bedoeld om snel geld vrij te spelen bij bijvoorbeeld hevige bosbranden, terwijl het hier gaat om een langetermijnproces. \"We moeten dit week na week, maand na maand en jaar na jaar aanpakken\", zei hij. Woensdag komt het Australische kabinet samen voor een spoedvergadering over geweld van mannen tegen vrouwen.  Femicide is een ander woord voor vrouwenmoord en heeft verschillende definities. Vaak gaat het om vrouwen die gedood worden door een partner of ex, soms gaat het ook om het opzettelijk doden van iemand enkel en alleen omdat ze vrouw is. Het Europees Instituut voor Gendergelijkheid omschrijft femicide breder, bijvoorbeeld als een vrouw uit 'eerwraak' wordt gedood, omdat ze lesbisch is of niet langer in de prostitutie wil werken. Het is niet de eerste keer dat er in Australi\u00eb aandacht gevraagd wordt voor geweld tegen vrouwen. In 2021 werd ook door het hele land geprotesteerd, nadat er verhalen naar buiten waren gekomen over misbruik en seksueel geweld binnen de Australische politiek. "}, {"ID": 2518555, "url": "https://nos.nl/artikel/2518555-hoe-modderhuizen-in-woestijnstad-niger-beschermen-tegen-klimaatverandering", "title": "Hoe modderhuizen in woestijnstad Niger beschermen tegen klimaatverandering", "date_time": "2024-04-28T20:00:05+0200", "text": "Kunnen huizen gemaakt van modder bescherming bieden tegen klimaatverandering? In Agadez, een woestijnstad in het hart van het West-Afrikaanse land Niger, denken ze van wel. Hier wordt al eeuwenlang gebouwd met 'banco': een moddermengsel van water, klei en stro. \"Het voordeel van een huis van banco is dat wanneer het buiten warm is, het binnen koel blijft. En als het buiten fris is, blijft het binnen aangenaam\", zegt Abdourahman Ibrahim. Hij is een opzichter die toeziet op de bouw van een huis in een nieuwe woonwijk even buiten de stad. \"Dit is een modern terrein\", zegt hij trots tijdens een rondleiding. \"Er is elektriciteit, een wateraansluiting. Ik denk dat het goed is dat we banco blijven gebruiken. Voor onze cultuur, maar ook voor het klimaat.\"  In de omgeving van Agadez, dat bekendstaat als de poort naar de Sahara, is het overdag al erg heet. Maar het wordt er n\u00f3g heter, en snel ook: door klimaatverandering stijgt de gemiddelde temperatuur er anderhalf keer zo hard als het wereldwijde gemiddelde. Koele nachten worden steeds zeldzamer, hete dagen duren langer. De dikke muren, die onder meer de moskee van Agadez omringen, houden die hitte tegen. Al 500 jaar vormt dit gebedshuis een centraal punt van de karavaanstad. Mede daardoor verkreeg Agadez in 2013 een plaats op de Werelderfgoedlijst van VN-organisatie Unesco. De moskee werd halverwege de negentiende eeuw herbouwd, sindsdien staat de minaret van 27 meter hoog nog altijd overeind, hoewel het gebouw helemaal is gemaakt van banco. Een kwestie van onderhoud, verklaart de 70-jarige Amma Attouboul. Als bouwopzichter, aangesteld door de sultan van Agadez, ziet hij erop toe dat de moskee in goede staat blijft. Dit betekent dat hij de moskee regelmatig van een nieuwe laag banco laat voorzien. Zodra de eerste scheurtjes of tekenen van instabiliteit verschijnen, gaan ze aan de slag. \"In allerlei oude steden vind je gebouwen gemaakt van modder\", zegt Attouboul. \"Ze behoren tot ons architectonisch erfgoed en symboliseren een traditie die al generaties lang standhoudt. Deze bijzondere bouwstijl hoort bij de geschiedenis van Agadez.\"  Toch kiezen steeds meer inwoners van de stad voor beton. Met name in de buitenwijken maakt de zandkleur van de modderhuizen steeds vaker plaats voor grijze blokken. \"Alsof je in een oven woont\", zegt opzichter Ibrahim hoofdschuddend. Beton houdt warmte of kou minder goed tegen dan banco. Bovendien is het duurder. Waar banco wordt gemaakt van klei uit valleien in de omgeving, moet cement van buitenaf worden aangevoerd. \"Men vindt het mooi\", verklaart Issoufou Zakari, directeur van de regionale autoriteit voor stadsplanning en woningbouw.  Enkele maanden geleden is Zakari naar Agadez verhuisd om de ongebreidelde bouw in de oude binnenstad aan te pakken. Hij hoopt daarnaast ook de lokale autoriteiten en inwoners ervan te overtuigen om te blijven kiezen voor banco. Als het aan opzichter Ibrahim ligt, zal het merendeel van de inwoners van Agadez daarvoor blijven kiezen. \"Het is een bron van trots voor ons\", zegt hij. \"Want wij wonen er, onze voorouders hebben dat ook gedaan. En onze kinderen zullen dat ook doen. Banco zal hier altijd een toekomst hebben.\" "}, {"ID": 2518550, "url": "https://nos.nl/artikel/2518550-bevelhebber-oekraiense-leger-situatie-aan-het-front-is-verslechterd", "title": "Bevelhebber Oekra\u00efense leger: situatie aan het front is verslechterd", "date_time": "2024-04-28T19:18:27+0200", "text": "De situatie aan het front is voor Oekra\u00efne verslechterd. Oleksandr Syrsky, de bevelhebber van het Oekra\u00efense leger, schrijft dat in een Facebookbericht. Rusland \"valt de volledige frontlijn actief aan, en boekt in sommige sectoren tactische successen.\" Volgens de opperbevelhebber heeft Rusland een \"aanzienlijk voordeel\" op het vlak van troepen en materieel. Er werd de voorbije week hard gevochten, waarbij veroverde posities soms meerdere keren per dag van kamp wisselden, schrijft hij. Syrsky geeft toe dat de Oekra\u00efense troepen zich uit meerdere dorpen in de provincie Donetsk hebben teruggetrokken. Hij spreekt over meedogenloze gevechten in de omgeving van de stad Pokrovsk, een stad in Donetsk die nog in handen is van Oekra\u00efne. Daar zou de situatie momenteel \"het meest gecompliceerd\" zijn. Eerder vandaag meldde het Russische persagentschap Interfax dat het Russische leger het dorp Novobachmoetivka heeft veroverd. Syrsky bevestigt dat in het bericht op Facebook.  Het Oekra\u00efense leger is sinds de val van de strategische stad Avdiivka in februari in het defensief gedrongen. Daarbij speelt een tekort aan manschappen, luchtafweer, wapens en munitie de Oekra\u00efners parten. Het wapentekort kan de komende weken voor een deel weggewerkt worden, nu het Amerikaanse parlement een nieuw steunpakket van 61 miljard dollar heeft goedgekeurd. Volgens experts zal het echter nog weken duren voordat dit steunpakket daadwerkelijk effect heeft op het slagveld. \"Het is niet zo dat de wereld er morgen heel anders uitziet\", zei Mart de Kruif, voormalig-Commandant Landstrijdkrachten, daar vorige week over. Het is volgens hem een kwestie van langzaam opbouwen voor het Oekra\u00efense leger. Tot die tijd kan Rusland nog profiteren van de tekorten aan Oekra\u00efense zijde. "}, {"ID": 2518534, "url": "https://nos.nl/artikel/2518534-who-aantal-gevallen-van-mazelen-bijna-verdubbeld", "title": "WHO: aantal gevallen van mazelen bijna verdubbeld", "date_time": "2024-04-28T18:00:40+0200", "text": "Het aantal gevallen van mazelen is afgelopen jaar wereldwijd bijna verdubbeld, meldt de Wereldgezondheidsorganisatie (WHO). Vorig jaar werden bijna 322.000 gevallen van de besmettelijke ziekte geteld, tegenover ruim 171.000 in 2022. Dit jaar wordt het aantal gevallen vermoedelijk nog hoger, waarschuwt de WHO. Bijna de helft wordt geregistreerd in Europa en aangrenzende landen als Kirgizi\u00eb en Azerbeidzjan. De WHO maakt zich vooral zorgen om het aantal landen dat afgelopen jaar te kampen had met een \"grote of ontwrichtende uitbraak\" van mazelen: dat steeg van 17 landen in 2022 tot 51 landen een jaar later. De organisatie spreekt van zo'n uitbraak als er gedurende een jaar minstens twintig gevallen van mazelen worden aangetroffen per miljoen inwoners van een land.  Als voornaamste verklaring wijst de organisatie naar covid-19. In 2019 waren er ook al veel gevallen van mazelen, toen vooral in Afrika. Door de coronapandemie nam de verspreiding wereldwijd van mazelen daarna af, maar werden ook nauwelijks meer kinderen inge\u00ebnt tegen de ziekte. Nu de covid-maatregelen vrijwel overal weer opgeheven zijn, kan de ziekte wereldwijd weer vrij eenvoudig om zich heen grijpen. Ook Nederland loopt gevaar door de wereldwijde toename van het aantal mensen met mazelen. Om de ziekte geen kans te geven is een vaccinatiegraad van tenminste 95 procent nodig, maar die ligt inmiddels onder de 90 procent. Het RIVM meldde deze week dat het een nieuw Outbreak Management Team (OMT) heeft samengesteld om de ziekte in de gaten te houden. Tot nu toe zijn dit jaar 64 gevallen van mazelen bij het RIVM gemeld.  Mazelen is een besmettelijke ziekte die wordt veroorzaakt door een virus. De ziekte begint plotseling, met klachten als koorts, niezen en hoesten. Besmette mensen hebben ook vaak ontstoken ogen. Na drie \u00e0 vier dagen ontstaan er vlekjes, om te beginnen achter de oren. Tegen mazelen bestaat geen behandeling. Vaccins bieden bescherming tegen de mazelen en kwetsbare mensen kunnen - na contact met een besmet persoon - worden beschermd met een injectie met antistoffen tegen het virus. Mogelijke complicaties zijn oorontsteking en longontsteking. In Nederland sterft ongeveer 1 op de 10.000 mensen die mazelen krijgt."}, {"ID": 2518533, "url": "https://nos.nl/artikel/2518533-grote-brand-in-schuur-berkel-en-rodenrijs-twee-aanhoudingen", "title": "Grote brand in schuur Berkel en Rodenrijs, twee aanhoudingen", "date_time": "2024-04-28T17:56:22+0200", "text": "In Berkel en Rodenrijs woedt een grote brand in een schuur. De politie vermoedt brandstichting en heeft in de buurt van de schuur twee verdachten uit Rotterdam aangehouden. De politie doet onderzoek naar de rol van de verdachten. De brand brak rond 15.30 uur uit. Hulpdiensten zijn ter plaatse gekomen om het vuur onder controle te krijgen. De schuur staat inmiddels volledig in brand. De vlammen zijn ook overgeslagen naar een huis met een rieten dak dat aan de schuur vastzit, meldt Rijnmond. Volgens de veiligheidsregio is niemand gewond geraakt. De brandweer is nog druk bezig met het onder controle krijgen van de brand. Daarbij komt veel rook vrij. Omwonenden is geadviseerd om binnen te blijven en ramen en deuren dicht te houden. Meerdere brandweereenheden zijn bezig om de brand te blussen:  "}, {"ID": 2518529, "url": "https://nos.nl/artikel/2518529-extreme-hittegolf-in-zuid-en-zuidoost-azie", "title": "Extreme hittegolf in Zuid- en Zuidoost-Azi\u00eb", "date_time": "2024-04-28T17:42:32+0200", "text": "Landen in Zuid- en Zuidoost-Azi\u00eb kampen al dagen met extreme hitte. In Thailand, Myanmar en India is 45 graden gemeten en in Manilla, de hoofdstad van de Filipijnen, bereikte de gevoelstemperatuur ook die hoogte. Het einde van de hittegolf lijkt nog niet in zicht, daarom blijven de scholen in de Filipijnen de komende twee dagen gesloten. In Thailand, waar de hitte dit jaar al dertig levens heeft ge\u00ebist, waarschuwen de autoriteiten voor \"ernstige omstandigheden\". In het noorden van het land werd vorige week voor het eerst in de geschiedenis een temperatuur van 45 graden gemeten. Ook in Cambodja, Myanmar en Bangladesh is het ruim boven de 40 graden. In Bangladesh waren de scholen een aantal dagen dicht vanwege de hitte, maar morgen gaan ze weer open.  Naar verwachting houdt de hitte nog enkele dagen aan. De komende maand worden weer koelere temperaturen verwacht in de regio.  De hitte lijkt ook invloed te hebben gehad op de eerste stemronde van de landelijke verkiezingen in India, die afgelopen week werd gehouden. De opkomst in de grootste democratie ter wereld was opvallend laag: 4 procentpunt lager in vergelijking met de eerste verkiezingsfase in 2019. Dat gaat om bijna 8 miljoen mensen. Volgens wetenschappers van de internationale onderzoeksgroep World Weather Attribution (WWA) worden extreme hittegolven op het Zuid-Aziatische subcontinent door klimaatverandering dertig keer meer waarschijnlijk in de toekomst.  2023 was wereldwijd het warmste jaar ooit gemeten en volgens experts is de kans groot dat dat record maar \u00e9\u00e9n jaar in de boeken blijft. Sinds juni vorig jaar was elke maand warmer dan ooit gemeten, goed voor intussen tien maandrecords op rij. De hoge temperaturen worden behalve door klimaatverandering ook veroorzaakt door het weerfenomeen El Ni\u00f1o. Daarvan is sprake als de oppervlaktetemperatuur van het water in de Stille Oceaan rond de evenaar warmer is dan gemiddeld. In de tropen kan dit leiden tot extreem weer.  \"Mogelijk zullen Nederlanders ook wat gaan merken van de hittegolf hier, maar dan in hun portemonnee. Door eerdere droogten en andere weersextremen mislukte een deel van de rijstoogsten vorig jaar in Indonesi\u00eb, Thailand en India. Doordat die landen goed zijn voor een groot deel van de mondiale rijstproducten, stegen de prijzen voor rijst wereldwijd. Ook nu bestaat de angst dat de oogst van verschillende producten be\u00efnvloed wordt door de hittegolf, waardoor de prijzen van die producten ook in Nederland zullen stijgen.\" "}, {"ID": 2518527, "url": "https://nos.nl/artikel/2518527-maastrichts-petrus-gilde-in-rome-beroofd-van-uniformen", "title": "Maastrichts Petrus-Gilde in Rome beroofd van uniformen", "date_time": "2024-04-28T17:16:12+0200", "text": "Een rooms-katholiek dragersgilde uit Maastricht is in Rome beroofd van zijn uniformen. De schade loopt volgens de vereniging in de duizenden euro's. Een dragersgilde is een katholieke vereniging die een bepaald heiligenbeeld, reliek of ander religieus voorwerp draagt en begeleidt tijdens een processie. Het gilde uit Maastricht is gewijd aan beeld van de apostel Petrus. De leden dragen tijdens de kerkelijke optochten rood-zwarte uniformen.  Het gilde van de Heilige Petrus was afgelopen donderdag naar Rome afgereisd om het twintigjarig bestaan te vieren. \"Ter gelegenheid van het jubileum wilden we naar het graf van Petrus\", vertelt voorzitter Jos van Rooij aan L1 Nieuws. \"Een soort pelgrimage.\" De uniformen lagen opgeslagen in een busje waarmee de leden naar Rome waren gekomen. Onbekenden sloegen donderdag een ruit van het voertuig in. Aanvankelijk leek het dat alleen twee jassen, een slaapkussen en wat eten waren gestolen, maar vanochtend bleek de schade groter. \"Toen viel ons op dat alle kleding verdwenen was. We hadden het eerder niet gezien, omdat ze in donkere zakken zaten\", zegt de voorzitter. Het gaat om 24 uniformen. \"Die waren, toen we ze kochten, 650 euro per pak. Nu zal dat misschien nog iets meer zijn.\"  Het bezoek aan het graf van Petrus moesten de leden dus in eigen kleren doen. Het gilde is van plan om morgen aangifte te doen. Dat kon niet eerder: het politiebureau was de afgelopen dagen dicht vanwege een nationale feestdag. Volgens Van Rooij bleef het niet bij de diefstal uit het busje. \"In de metro zijn vier mensen van ons gilde ook bestolen. Geld en hun paspoorten zijn meegenomen. Bij mijn vrouw wilden ze de sieraden stelen\", zegt hij. \"Het is echt diep triest.\" Het gilde weet nog niet hoe het nu verder moet na de diefstal van de kleding. Zo zijn er binnenkort twee processies in Maastricht. \"We moeten ons gaan herpakken. En dan gaan we kijken hoe we dit gaan overleven en hoe we hier sterker uit kunnen komen. We zijn wel van plan om alle processies te gaan lopen.\" "}, {"ID": 2518510, "url": "https://nos.nl/artikel/2518510-palestijnen-raken-steeds-meer-land-kwijt-aan-kolonisten-op-westoever", "title": "Palestijnen raken steeds meer land kwijt aan kolonisten op Westoever", "date_time": "2024-04-28T16:00:05+0200", "text": "De Isra\u00eblische regering en kolonisten nemen steeds meer land in van Palestijnen op de bezette Westelijke Jordaanoever. In de eerste maanden van het jaar heeft de regering grote stukken land toegewezen aan kolonisten en het Isra\u00eblische leger. Vorige maand werd nog een stuk land van tien vierkante kilometer aangewezen voor nederzettingen, die illegaal zijn volgens internationaal recht. Het is het grootste stuk land dat wordt afgenomen sinds de Oslo-akkoorden in 1993, blijkt uit cijfers van Peace Now, een Isra\u00eblische organisatie die landroof op de Westoever documenteert. In het Palestijnse gebied nemen ook het aantal buitenposten toe. Dat zijn illegale woonwijken die grenzen aan bestaande nederzettingen. Volgens Isra\u00eblische media heeft minister Smotrich nu het plan om 68 buitenposten te legaliseren. Zijn eerste stap is om deze wijken aan te sluiten op publieke voorzieningen.  In totaal zijn er nu zo'n 150 buitenposten op de Westoever. Vorig jaar werden nog vijftien buitenposten gelegaliseerd tot nederzetting zodat ze niet meer in strijd zijn met de Isra\u00eblische wet, maar nog wel met internationaal recht. Ook wordt er veel bijgebouwd: de regering gaf onlangs groen licht voor de bouw van 3500 nieuwe huizenblokken in drie nederzettingen. De ultrarechtse minister Smotrich, die financi\u00ebn en civiel bestuur in bezet gebied in zijn portefeuille heeft en zelf kolonist is, publiceerde jaren geleden een plan om de Westoever te annexeren. Hij zei vorige maand dat de regering \"op strategische wijze\" nederzettingen wil bevorderen. Hij richtte zich op critici in \"die ons recht op Judea en Samaria wil ondermijnen\". Daarmee gebruikte hij de bijbelse namen voor het gebied.  De regering zet zo daadwerkelijk stappen in de richting van een annexatie, zegt Mauricio Lapchik van Peace Now. \"Het idee is dat er steeds meer kolonisten in het gebied gaan wonen, zodat de scheidslijn met het Palestijnse gebied verdwijnt.\" Inmiddels wonen zo'n 700.000 kolonisten op de Westoever en in Oost-Jeruzalem en dat aantal blijft toenemen. Het is een van de grote obstakels voor een tweestatenoplossing. Premier Netanyahu verklaarde in december trots te zijn dat hij in zijn politieke carri\u00e8re de oprichting van een Palestijnse staat heeft tegengehouden. \"Onder zijn Likud-partij zijn in de afgelopen decennia meer nederzettingen gebouwd en gelegaliseerd dan onder welke andere partij dan ook\", zegt Mateo Cohen, onderzoeker naar rechts gedachtegoed aan de Universiteit Leiden, gespecialiseerd in Isra\u00ebl. Netanyahu en zijn bondgenoten hebben herhaaldelijk benadrukt dat Joden het exclusieve recht hebben op alle gebieden. \"Het gaat steeds verder in de richting van een kastesysteem, waarbij Palestijnen in bezet gebied geen mensenrechten hebben\", zegt Cohen. \"Hun ideologie is dat ze waar dan ook een soevereine Palestijnse staat verwerpen.\"  Met de steun van de regering en door de oorlog in Gaza zien Joodse kolonisten hun kans schoon om meer land in te nemen, zeggen mensenrechtenorganisaties als Human Rights Watch en B'tselem. Er is sinds oktober een enorme toename aan kolonistenactiviteit, registreerde Peace Now. Naast de buitenposten hebben kolonisten zeker achttien wegen overgenomen die Palestijnen niet meer mogen gebruiken. Kolonisten gebruiken nu dagelijks geweld tegen Palestijnen, vaak in samenwerking met het leger. De VN registreerde sinds oktober al ruim 700 aanvallen. Het leven op de Westoever stond al in het teken van de bezetting met de aanwezigheid van militairen en de vele checkpoints en wegversperringen. Nu worden Palestijnen nog verder teruggedrongen in hun leefgebied. Correspondent Nasrah Habiballah neemt je in deze video mee langs de vele checkpoints in het gebied:  Westerse leiders hebben het geweld en de uitbreidingen van nederzettingen herhaaldelijk veroordeeld. Zo riep de Amerikaanse minister van Buitenlandse Zaken Blinken de regering van Netanyahu verschillende keren op hiermee te stoppen, overigens zonder daar consequenties aan te verbinden. De kritiek lijkt weinig indruk te maken op Isra\u00ebl. De afgelopen vijftien jaar zijn geen serieuze stappen gezet richting duurzame vrede. Met de oorlog in Gaza lijkt een politieke oplossing verder weg dan ooit en is de steun voor een Palestijnse staat tot een dieptepunt gedaald, ziet Cohen. \"De uitbreiding van nederzettingen is een manier om het onmogelijk te maken om het conflict ooit nog samen op te lossen.\" "}, {"ID": 2518509, "url": "https://nos.nl/artikel/2518509-volt-leider-dassen-vvd-en-nsc-laten-zich-voor-pvv-kar-spannen", "title": "Volt-leider Dassen: VVD en NSC laten zich voor PVV-kar spannen", "date_time": "2024-04-28T15:47:12+0200", "text": "Oppositiepartij Volt vindt dat de partijleiders Yesilg\u00f6z (VVD) en Omtzigt (NSC) de denkbeelden van PVV-leider Wilders \"normaal\" maken. Volgens partijleider Dassen gaat het om het zaaien van verdeeldheid en beweringen dat Nederland in zijn eentje problemen kan oplossen en niet met andere Europese landen. Wilders \"dicteert\", terwijl Omtzigt en Yesilg\u00f6z \"zich voor de PVV-kar laten spannen\", zei Dassen op een partijcongres van Volt. De Volt-leider haalde op het congres over de naderende Europese verkiezingen stevig uit naar de drie partijen, die nu met BBB formatiegesprekken voeren. Wilders behoort volgens Dassen samen met de Hongaarse premier Orb\u00e1n en de Franse politicus Le Pen tot \"de valse profeten\", door te beweren dat we greep op onze toekomst krijgen door \"de echte Nederlander\" op 1 te zetten.  Maar de opstelling van de VVD en NSC in Nederland is ook een groot probleem, aldus Dassen. \"Ze maken normaal wat in een democratie nooit normaal zou mogen zijn.\" De Volt-leider wees erop dat het nooit een enkele grote leider is die \"de normen vervaagt\". \"Maar de leiders die ernaast staan en stilzwijgend toekijken.\" Dassen vindt dat Yesilg\u00f6z en Omtzigt hun rug recht moeten houden en leiderschap moeten tonen, ook al kost het zetels en pakt het slecht uit in de opiniepeilingen. \"Elke dag is er een waarop jullie nog kunnen omdraaien. Want als je een leider bent, dan durf je te staan voor de democratie en de rechtsstaat, dan durf je te staan voor datgeen wat ons allemaal verbindt.\"  Dassen maakt zich zorgen over het toenemende nationalisme in Europa, vooral in Hongarije, Frankrijk en Nederland. Hij gelooft in de bundeling van de pro-Europese voorstanders, zoals bij Volt gebeurt. Deze partij doet in juni in veertien landen mee aan de Europese Parlementsverkiezingen. De Volt-leider noemt Europa een \"unicum\", waar mensen onderdeel van willen zijn. Hij denkt dat alleen een verenigd Europa het hoofd kan bieden aan belangrijke problemen zoals oorlog, klimaatverandering en toenemende economische concurrentie van andere grootmachten in de wereld. Dassen hoopt dat de verkiezingen goed uitpakken voor Volt. \"Want een partij die slechts in \u00e9\u00e9n land actief is, die alleen vanuit de nationale zuil denkt in een tijd van internationale uitdagingen\", concludeerde Dassen, \"veroordeelt zichzelf tot een politiek die de wereld zich laat overkomen.\" "}, {"ID": 2518504, "url": "https://nos.nl/artikel/2518504-vluchten-rotterdam-airport-vertraagd-door-zoekgeraakte-koffer", "title": "Vluchten Rotterdam Airport vertraagd door zoekgeraakte koffer", "date_time": "2024-04-28T15:17:23+0200", "text": "Verschillende vluchten vanaf het vliegveld van Rotterdam hebben vanmiddag een flinke vertraging opgelopen, nadat ergens op de luchthaven een koffer met verdachte inhoud was kwijtgeraakt. De koffer was ingecheckt als ruimbagage en afgekeurd door de scanner. \"Dat gebeurt vaker\", zegt een woordvoerder van het vliegveld, \"meestal gaat het dan om een krultang of ander elektrisch apparaat dat we nog even goed moeten controleren. Maar deze koffer kwam per ongeluk tussen de andere bagage terecht, waardoor alles opnieuw gecontroleerd moest worden.\" Het gevolg: drie vliegtuigen die al klaarstonden voor vertrek moesten worden leeggehaald, zodat alle ruimbagage opnieuw gescand kon worden. Drie andere toestellen liepen ook vertraging op, omdat ook de bagage die daar op dat moment werd ingeladen opnieuw door de scanner moest. In totaal moesten enkele honderden koffers opnieuw gecontroleerd. De getroffen vluchten liepen pakweg een of twee uur vertraging op. Spijtig, aldus de woordvoerder, \"maar veiligheid gaat voor alles.\""}, {"ID": 2518500, "url": "https://nos.nl/artikel/2518500-rusland-arresteert-opnieuw-twee-journalisten", "title": "Rusland arresteert opnieuw twee journalisten", "date_time": "2024-04-28T14:54:36+0200", "text": "Rusland heeft opnieuw twee journalisten gearresteerd. Volgens persbureau AP werd Sergej Karelin, die de Russische en Isra\u00eblische nationaliteit heeft, vrijdag aangehouden. Donderdag werd Konstantin Gabov opgepakt. Karelin werkte voor AP en de Duitse zender Deutsche Welle en Gabov onder meer voor persbureau Reuters en de Russische zenders Moskva 24 en MIR. Ze worden beschuldigd van \"extremisme\" en in verband gebracht met YouTube-video's op het kanaal van de in februari overleden oppositieleider Aleksej Navalny. Dat kanaal wordt gerund door medewerkers van Navalny. Aanhangers en medewerkers van Navalny kunnen worden vervolgd sinds de Russische autoriteiten hebben bepaald dat zijn anti-corruptiebeweging een extremistische organisatie is. Beide journalisten kunnen minimaal twee jaar gevangenisstraf krijgen als ze worden veroordeeld voor deelname aan een extremistische organisatie.  Eerder werd al bekend dat Sergej Mingazov, die voor Forbes Rusland werkt, vrijdag was opgepakt en onder huisarrest geplaatst. Hij wordt ervan beschuldigd dat hij kritiek heeft geuit op de aanval van het Russische leger op de Oekra\u00efense stad Boetsja. In Rusland werd in 2022 een wet van kracht die het verspreiden van \"nepnieuws\" over het leger verbiedt. In maart werd fotograaf Antonina Favorskaja gearresteerd op beschuldiging van deelname aan een extremistische organisatie omdat ze berichten zou hebben gepost op socialemediakanalen van de beweging van Navalny. In oktober werd de Russisch-Amerikaanse journalist Alsu Kurmasheva opgepakt omdat zij zich niet had laten registreren als buitenlands agent. Rusland bestempelt personen en organisaties waarvan het denkt dat zij vanuit het buitenland worden gefinancierd en dat ze politieke activiteiten ontplooien tegen de Russische machthebbers als buitenlandse agenten. Evan Gershkovich van de Wall Street Journal zit al meer dan een jaar vast op beschuldiging van spionage. Dinsdag verwierp een rechtbank in Moskou zijn beroep tegen verlenging van zijn voorarrest. "}, {"ID": 2518498, "url": "https://nos.nl/artikel/2518498-honderden-gearresteerd-bij-groeiende-campusprotesten-vs-tegen-oorlog-gaza", "title": "Honderden gearresteerd bij groeiende campusprotesten VS tegen oorlog Gaza", "date_time": "2024-04-28T14:43:06+0200", "text": "Van New York tot aan Californi\u00eb verspreiden de protesten tegen de oorlog in Gaza zich op universiteiten in de Verenigde Staten. Op de campussen ontvouwen zich ware tentenkampen, compleet met buffet, muziek en een zogenoemd veiligheidsteam dat indringers moet weren. De protesten breiden zich niet alleen uit, maar duren ook geregeld dagenlang. Tot de politie, soms met harde hand, de demonstraties afbreekt. Wat begon als een vreedzaam protest met tientallen studenten, mondt langzaam uit in grotere en ook grimmigere protesten. Het optreden van de politie gooit volgens sommigen juist olie op het vuur. \"Studenten moeten hun solidariteit met de bevolking in Gaza kunnen uiten zonder afgeschilderd te worden als sympathisant van Hamas, als antisemiet of als terrorist. Het is schandalig\", zegt Bassam Khawaja, docent aan de rechtenfaculteit van de Columbia Universiteit van New York tegen The Guardian. Hij veroordeelt het besluit van de voorzitter van de universiteit om de politie in te schakelen bij een protest dat \"in alle opzichten niet gewelddadig was\". Deze week protesteerden studenten van die universiteit in groten getale op de campus. Ze eisen een staakt-het-vuren in Gaza en hebben felle kritiek op de regering van president Biden. De VS is de grootste bondgenoot en wapenleverancier van Isra\u00ebl. Het protest bij de Columbia Universiteit bleek het startsein voor een veel groter en breder gedragen protest in de Verenigde Staten, ook onder docenten. In New York werden de afgelopen weken meerdere mensen gearresteerd bij protesten op universiteiten:  Volgens The Washington Post zijn er tot nu toe meer dan 500 mensen op verschillende Amerikaanse campussen gearresteerd. Dit weekend alleen al waren dat er meer dan 200. Het gros daarvan werd op de Northeastern University in Boston opgepakt. Het universiteitsbestuur van Northeastern vond dat het protest uit de hand liep en besloot in te grijpen. \"Wat begon als een studentenprotest, werd overgenomen door professionele organisatoren die geen banden hebben met Northeastern\", luidde de verklaring op X. \"Het gebruik van antisemitische leuzen zoals 'Dood aan de Joden' overschreed een grens.\"  De groep die het protest organiseerde, Huskies for Free Palestine, ontkent met klem dat het protest werd overgenomen door mensen van buitenaf. Ook hebben zij geen antisemitische leuzen geroepen, zegt de groep. Aanwezige studenten zeggen juist dat tegendemonstranten met Isra\u00eblische vlaggen de pro-Palestijnse betogers probeerden aan te zetten tot haatzaaiende uitspraken. Op sociale media gaan beelden rond van dat moment bij het protest.  Hoewel de protesten over het algemeen nog steeds vreedzaam verlopen, merken universiteiten en Joodse studenten dat het antisemitisme toeneemt. Vorige maand vertelden negen Joodse studenten van prominente universiteiten in het Amerikaanse Congres over hun ervaringen. Zo voelen ze zich onveilig en zeggen ze regelmatig te maken te hebben met fysiek en verbaal geweld. Sommige studenten zijn gestopt met het dragen van een keppel en verstoppen hun ketting met een davidster. "}, {"ID": 2518491, "url": "https://nos.nl/artikel/2518491-dronken-automobilist-veroorzaakt-ravage-in-tilburg", "title": "Dronken automobilist veroorzaakt ravage in Tilburg", "date_time": "2024-04-28T13:23:07+0200", "text": "In het centrum van Tilburg heeft een automobilist vannacht een ravage aangericht. De man raakte twee andere auto's, een lantaarnpaal en een verkeerslicht. Volgens de politie had hij te veel gedronken. Niemand raakte gewond. De 34-jarige man uit Tilburg reed op de Spoorlaan door rood en raakte daarna een auto die uit een parkeergarage kwam. Na die botsing ramde hij ook nog een lantaarnpaal, een verkeerslicht en een andere auto. Volgens Omroep Brabant lag de weg bezaaid met brokstukken en glas. De automobilist is voor controle naar een ziekenhuis gebracht. Uit een blaastest bleek dat de man te veel had gedronken. "}, {"ID": 2518490, "url": "https://nos.nl/artikel/2518490-koningsdag-eindigde-met-paar-incidenten-en-veel-afval", "title": "Koningsdag eindigde met paar incidenten en v\u00e9\u00e9l afval", "date_time": "2024-04-28T13:16:44+0200", "text": "Een dag na de feesten, festivals en vrijmarkten wordt de eerste indruk van gisteren bevestigd: Nederland heeft Koningsdag in een gemoedelijke en gezellige sfeer gevierd. Op de meeste plekken waren er geen problemen, al was er hier en daar wel een incident, zoals een grote vechtpartij vannacht in het uitgaanscentrum van Drachten. De politie greep in en ontruimde het gebied. Politie-eenheden uit heel Friesland kwamen daarvoor naar Drachten, meldt Omrop Frysl\u00e2n. Er is een verdachte aangehouden voor verstoring van de openbare orde.  Ook in Baarn mondde het feest uit in een opstootje tussen groepen jongeren. In een park in de Utrechtse plaats weigerden tientallen feestgangers rond middernacht naar huis te gaan en was de sfeer even grimmig. Tientallen bezoekers wilden het terrein niet verlaten, waarop de politie het park ontruimde. Niemand is gewond geraakt. Een 20-jarige man uit Soest werd aangehouden, ook voor het verstoren van de openbare orde. Hij is later op de avond met een boete naar huis gestuurd, meldt RTV Utrecht.  Overal in het land waren gemeentewerkers de afgelopen uren bezig met opruimen. In Amsterdam en andere grote steden begon de grote schoonmaak gisteravond al. In de loop van de ochtend was het meeste vuil in het centrum van de hoofdstad weggehaald, meldt AT5.  De gemeente had voor Koningsdag verschillende maatregelen genomen. Zo werden er extra afvalbakken geplaatst en was er voor spullen die niet verkocht werden op de vrijmarkt een speciaal inleverpunt. Daarnaast werden er ruim 350 mobiele toiletten neergezet. De meeste gemeenten meldden gisteren al dat er zich tijdens de Koningsnacht en -dag nauwelijks noemenswaardige incidenten waren. De politie heeft nog geen landelijk beeld. De beelden van Koningsdag gemist? Bekijk hier wat er bij de offici\u00eble viering in Emmen \u00e9n in de rest van het land gebeurde:  "}, {"ID": 2518486, "url": "https://nos.nl/artikel/2518486-stoep-nog-een-keer-open-voor-glasvezel-100-000-woningen-met-dubbele-aansluiting", "title": "Stoep n\u00f3g een keer open voor glasvezel, 100.000 woningen met dubbele aansluiting", "date_time": "2024-04-28T12:00:18+0200", "text": "Niet \u00e9\u00e9n keer de stoep open voor de aanleg van glasvezel maar twee keer, soms binnen een paar weken. De aanleg van glasvezelnetwerken gaat hard en meer dan 100.000 woningen hebben inmiddels twee glasvezelkabels in hun straat, blijkt uit cijfers van onderzoeksbureau Telecompaper. Vooral de laatste maanden komen er veel huizen bij die twee kabels voor de deur hebben. In veel gebieden is de afgelopen jaren glasvezel aangelegd om snel internet mee mogelijk te maken. Met name KPN gaat door met de aanleg van eigen glasvezelkabels, ongeacht of er al een concurrent actief is.  Dat is een bewuste keus, zegt KPN. Het telecombedrijf wil klanten die nu via het verouderde kopernetwerk diensten afnemen, overzetten op glasvezel van KPN. In theorie zou het ook via het glasvezelnetwerk van concurrenten diensten kunnen aanbieden, maar het telecombedrijf kiest voor een eigen netwerk. \"We zijn bezig ons kopernetwerk te vervangen door glasvezel. Dat doen we ook op plekken waar al een netwerk in de grond ligt\", zegt Wouter Stammeijer, directielid bij KPN. \"Vroeger had je koper en coax en straks heb je glasvezelnetwerken. Dat geeft veel keuze voor de consument.\" Het bedrijf wil de komende drie jaar 80 procent van zijn kopernetwerk hebben vervangen door glasvezel. Dat betekent dus ook dat meer huishoudens een tweede glasvezelverbinding krijgen. Soms spreken aanbieders af wanneer daarvoor in de straat wordt gegraven, maar in de praktijk betekent het vaak dat de straat twee keer in korte tijd open gaat.  Concurrent Delta vindt het aanleggen van een tweede netwerk een slecht idee. \"Dubbele uitrol van glasvezel is complete waanzin\", zegt directeur Michiel Admiraal. \"Straten gaan twee keer open, het is kostbaar en daar draait de consument voor op. En milieutechnisch leidt het tot extra CO2-uitstoot.\" Toezichthouder Autoriteit Consument &amp; Markt is blij met meerdere kabels in de grond en noemt het een goede ontwikkeling voor concurrentie en de keuzevrijheid van consumenten en bedrijven.  De strategie van KPN heeft tot gevolg dat het voor bedrijven lastiger wordt om de investeringen in glasvezel terug te verdienen. \"Het aanleggen is een heel dure zaak en je gaat het pas terugverdienen als de lijnen ook daadwerkelijk worden gebruikt\", zegt Erik Compter van Telecompaper. \"Uiteindelijk gebruiken mensen thuis maar \u00e9\u00e9n lijn. Je hebt de coax-lijn van Ziggo en je hebt twee glasvezellijnen, dan zijn er partijen die dus niks verdienen op hun lijn.\" Hij noemt het luxe dat Nederland zo veel goede verbindingen heeft. \"We hebben sowieso op telecomgebied, zowel mobiel als vast, hele goede netwerken. Daardoor kunnen consumenten hele goede diensten krijgen.\"  Verschillende bedrijven zijn bezig met de aanleg van glasvezelnetwerken, die snel internet mogelijk maken. KPN heeft verreweg de meeste huizen aangesloten, daarna volgen Delta en Open Dutch Fiber. Gemeenten moeten het aanleggen van glasvezel toestaan als aan voorwaarden uit de telecomwet wordt voldaan. Inmiddels zijn 7,1 miljoen huizen aangesloten op glasvezel. In een jaar tijd kwamen er zo'n 1,5 miljoen aansluitingen bij. Volgens de planning is eind 2026 vrijwel heel Nederland aangesloten op glasvezel, op tienduizenden huizen na die volgens de telecombedrijven niet rendabel genoeg zijn voor de aanleg. "}, {"ID": 2518476, "url": "https://nos.nl/artikel/2518476-laatste-grote-duitse-warenhuis-galeria-karstadt-kaufhof-sluit-deel-winkels", "title": "Laatste grote Duitse warenhuis Galeria Karstadt Kaufhof sluit deel winkels", "date_time": "2024-04-28T11:26:00+0200", "text": "Het laatste grote warenhuis van Duitsland, het noodlijdende Galeria Karstadt Kaufhof, sluit 16 van de 92 winkels. Ook worden 1400 van de 12.800 personeelsleden ontslagen. Eerder werd al bekend dat op het hoofdkantoor 900 van de 1800 mensen hun baan verliezen. Het hoofdkantoor in Essen gaat dicht en wordt ondergebracht in het gebouw van een filiaal in D\u00fcsseldorf. Het warenhuis verkeert in financi\u00eble problemen. Volgens de curator is bij het aanwijzen van de filialen die dicht moeten, gekeken naar het belang van werknemers en naar de impact op de stadscentra. Tientallen Duitse steden zaten de afgelopen weken in spanning over welke filialen open mogen blijven.  Galeria Karstadt vroeg in januari voor de derde keer in ruim drie jaar uitstel van betaling aan. Dat was volgens topman Olivier Van den Bossche onder meer te wijten aan de betalingspositie van de Oostenrijkse Signa-groep, de eigenaar van het concern. Daardoor was het toegezegde geld voor modernisering van de winkels niet meer beschikbaar. Twee samenwerkende investeringsmaatschappijen, het Amerikaanse NRDC Equity Partners en BB Kapital van een Duitse ondernemer, willen de warenhuisketen nu overnemen. De Duitse investeerder zegt dat er met deze ingreep een betere duurzame en economische basis is voor de toekomst van het warenhuis. Het is de bedoeling dat de overname in juli rond is.  De Amerikaanse maatschappij NRDC is van dezelfde eigenaar als de Hudson's Bay Company, Richard Baker. Hudson's kocht de warenhuizen al eerder, in 2015, toen de huidige Galeria-topman Van den Bossche er de leiding had. Maar de investeerder trok zich geleidelijk terug na de fusie met Signa. In 2019 verdween Hudson's helemaal uit Europa, na de mislukte overname van V&amp;D. Het aantal winkels in de Duitse binnensteden neemt sinds 2015 gestaag af. De warenhuizen trokken met hun brede aanbod van oudsher veel mensen naar de stad, maar hebben al jaren veel concurrentie van online winkels. De coronapandemie heeft die trend versneld. "}, {"ID": 2518472, "url": "https://nos.nl/artikel/2518472-bevriende-bommen-uit-wo-ii-boven-eigen-land-denk-je-dat-zijn-onze-mensen-down-there", "title": "'Bevriende bommen' uit WO II: 'Boven eigen land denk je: dat zijn onze mensen down there'", "date_time": "2024-04-28T10:54:42+0200", "text": "Bijna tachtig jaar na de Tweede Wereldoorlog rilde de Nederlandse vlieger Andr\u00e9 Hissink nog als hij terugdacht aan de bombardementen op de Maasbruggen bij Venlo in 1944. \"Die waren zo moeilijk. Daar wilden we niet graag heen.\" Hij waant zich weer in zijn cockpit als hij vertelt over zijn bombardementsvluchten. \"Het was de moeilijkste stad die ik me herinner. Die rotbruggen. Van onze hoogte waren die bruggen een streepje van misschien twee centimeter. Zo moeilijk om te raken. Left, bombing, go.\" Hissink vertelt zijn verhaal kort voor zijn overlijden in de podcast Bevriende Bommen. Een podcast van NOS-presentator Rob Trip over de veelal onbekende verhalen over de geallieerde bombardementen in de Tweede Wereldoorlog. Duizenden en duizenden mensen kwamen om in plaatsen als Doetinchem, Eindhoven, Breskens, Huissen, Amsterdam, Westkapelle, Den Helder, Den Haag en dus ook in Venlo.  De ervaringen van de Nederlandse vlieger Hissink en de slachtoffers op de grond in Venlo staan centraal in het vierde deel van de podcastserie Bevriende Bommen. Het is het derde WO II-project van Rob Trip na podcasts over de Februaristaking en de Onbekende Kinderen van Westerbork. Hissink is 103,5 jaar oud - hij hecht veel aan dat half jaar- als hij zijn verhaal doet vanuit Canada, zijn tweede thuisland. Ongeveer 900 Nederlanders waren in dienst bij de Royal Air Force, als piloot of technicus op de grond. Hissink was de laatste Nederlandser RAF-vlieger die zijn verhaal nog kon vertellen. Nadat hij aan het begin van de oorlog Nederland was ontvlucht, liet Hissink zich opleiden tot piloot omdat hij het zijn plicht vond mee te helpen aan de bevrijding van Europa. 69 bombardementsvluchten maakte hij. Doelen in Nederland waren voor hem echt iets anders dan bombardementen boven Frankrijk of Duitsland. \"Dan zit je boven je eigen land en dan denk je: dat zijn onze mensen down there. Die willen wij geen kwaad doen. Die bommen moet je zo goed mogelijk richten en laten vallen.\" Een aantal keren moest hij naar Venlo, naar de spoor- en verkeersbrug over de Maas. Duitse soldaten hadden zich rondom de brug verschanst. Zij wilden de brug heel in handen houden, om materieel en manschappen vanuit Duitsland naar Nederland te krijgen. De geallieerden wilden dit juist voorkomen. \"Een moeilijk doel. En dat wisten de moffen ook\", zegt Hissink.  Veel bommen raakten niet de bruggen, maar Venlo zelf, waarschijnlijk ook die van Andr\u00e9 Hissink. Midden in de stad, vlak bij de Maas woonde dat najaar van 1944 de familie Seuren. Voor de podcast ging Rob Trip op bezoek bij de jongste zoon van de familie. Paul Seuren is het enige kind van het gezin die het bombardement heeft overleefd. Zes broertjes en zusjes waren op slag dood. Paul, een baby van nog geen half jaar oud, werd samen met zijn moeder gevonden. \"Zij had mij nog in de armen en ze lag met mij op het puin. Ik heb dat later gehoord van een buurvrouw. Die heeft dat zelfs nog gezien, dat mijn moeder daar lag met mij.\" Zij overleed twee dagen later aan haar verwondingen. \"Ze heeft nooit geweten dat de zes kinderen dood waren.\"  Meer dan 200 mensen kwamen dat najaar van 1944 in Venlo om door de bombardementen. De stad was verwoest. De gevolgen zijn net als in andere steden nog altijd te zien: veel nieuwbouw afgewisseld met een oud pand. In de podcast gaat Rob Trip in ook op de vraag of slachtoffers van de bombardementen de geallieerden iets kwalijk nemen. Tachtig jaar na het bombardement is Paul Seuren heel resoluut. \"Nee,\" zegt hij. Hij zegt dat de piloten een onmogelijke opdracht hadden: die bruggen waren van zo'n hoogte met zoveel afweergeschut niet te raken. \"Daar ben ik nooit extra boos om geweest. Hoe zeggen ze dat tegenwoordig? Wij waren collateral damage, nevenschade.\" Ge\u00efnteresseerd in de Tweede Wereldoorlog? Abonneer je dan hier op onze nieuwsbrief. "}, {"ID": 2518457, "url": "https://nos.nl/artikel/2518457-wekdienst-28-4-eerste-dag-open-joodse-huizen-la-vuelta-femenina-van-start-in-spanje", "title": "Wekdienst 28/4: Eerste dag Open Joodse Huizen \u2022 La Vuelta Femenina van start in Spanje", "date_time": "2024-04-28T07:28:06+0200", "text": "Goedemorgen! Vandaag begint ProRail aan grote werkzaamheden op station Tilburg en het is de eerste dag van de Open Joodse Huizen-week. En de Ronde van Spanje voor de vrouwen gaat vandaag van start. Eerst het weer: er waait vandaag een stevige zuidenwind met in het noordwesten van het land winstoten tot zo'n 80 kilometer per uur. Het is zo nu en dan bewolkt met een enkele buien. Het wordt 14 tot 18 graden.  Ga je de weg op? Hier vind je het overzicht van de files en werkzaamheden. En hier zie je de actuele situatie op het spoor.    ProRail begint vandaag aan een grote klus op station Tilburg. Als gevolg daarvan is er tot en met maandag 13 mei geen treinverkeer van en naar het station mogelijk. NS zet 150 bussen in voor reizigersvervoer. De werkzaamheden zijn het voorlopige sluitstuk van een jarenlange metamorfose van station Tilburg. In 2015 kreeg het station een nieuwe doorgang en werd het dak opgeknapt. In 2020 en 2021 openden twee nieuwe fietsenstallingen aan de noord- en zuidzijde. De komende twee weken worden onder meer de steile trappen vervangen en krijgen perrons en sporen een opknapbeurt.    De verjaardag van de koning werd dit weekend niet alleen gevierd met vrijmarkten en spelletjes. In heel Nederland werd op bijzondere wijze Koningsdag gevierd; van autocrossen tot zeepkistenraces en van tompouce-eetwedstrijden tot de 'sterkste mannen van Eemnes'.  Fijne dag!"}, {"ID": 2518456, "url": "https://nos.nl/artikel/2518456-ook-mensen-met-een-paar-jaar-cel-niet-in-gevangenis-door-personeelstekort", "title": "Ook mensen met een paar jaar cel niet in gevangenis door personeelstekort", "date_time": "2024-04-28T06:49:23+0200", "text": "Ook mensen die tot meerdere jaren cel zijn veroordeeld lopen op dit moment vrij rond vanwege het personeelstekort in de gevangenissen. Uit cijfers die de NOS heeft opgevraagd bij het ministerie van Justitie en Veiligheid blijkt dat de langst gestrafte die nu op vrije voeten is een celstraf heeft openstaan van vier jaar en vijf maanden. 89 mensen met straffen van meer dan een jaar lopen nu vrij rond. Zo is in maart, waar de meest recente cijfers van zijn, nog iemand veroordeeld tot drie jaar en tien maanden cel. Ook voor hem was geen plek in de gevangenis. Het kabinet stelde eerder dat alleen mensen die een straf kregen voor lichte vergrijpen die op een later moment moeten uitzitten.  Er zijn genoeg cellen, maar er is een groot tekort aan gevangenisbewaarders. Daarom nam demissionair minister Weerwind voor Rechtsbescherming onlangs een aantal tijdelijke maatregelen om de gevangenissen wat ademruimte te geven. Zo worden sommige veroordeelden vervroegd naar huis gestuurd met een enkelband. Daarnaast worden zelfmelders tijdelijk niet opgeroepen. Zelfmelders zijn veroordeelden die normaal gesproken een brief krijgen waarin staat wanneer ze zich bij een gevangenis moeten melden om hun straf uit te zitten. Het is de bedoeling dat dit niet de zwaarste criminelen zijn, want die worden na hun veroordeling doorgaans meteen naar de cel gebracht of er wordt een arrestatiebevel tegen ze uitgevaardigd. Dat is niet zo bij deze zelfmelders. Van hen wordt gedacht dat ze niet de benen zullen nemen en dat ze zich melden zodra ze een oproep krijgen. Maar die oproepen worden nu dus niet verstuurd. De zelfmelders mogen vrij rondlopen tot het personeelstekort in de gevangenissen is opgelost. Twee weken geleden stonden er 2400 op de wachtlijst.  Tweede Kamerleden vroegen minister Weerwind twee weken geleden in een debat wat voor veroordeelden dit zijn. \"U moet denken aan lichte vergrijpen, zoals het beledigen van een ambtenaar in functie. We hebben het echt over kleine vergrijpen, waarvoor de rechter de straf heeft gegeven.\"  Nu Kamerleden van de NOS horen dat er ook mensen vrij rondlopen met straffen van rond de vier jaar cel, voelen ze zich verkeerd door de minister ge\u00efnformeerd. \"De indruk is gewekt dat het gaat om lichte vergrijpen, maar en als ik deze cijfers hoor gaat het niet om lichte delicten\", zegt NSC-Kamerlid Uitermark. \"De minister heeft wat uit te leggen.\" BBB-Kamerlid Helder is ook verbaasd. \"Vier jaar en vijf maanden, dat kan nooit voor een licht vergrijp zijn\", zegt Helder. \"Dit is niet uit te leggen aan slachtoffers en de samenleving\", vindt SP-Kamerlid Van Nispen. Ook fractievoorzitter van JA21 Joost Eerdmans wil een Kamerdebat over het capaciteitstekort. Hij wil \"drastische maatregelen\", zoals meer mensen op een cel. Maar dat kan niet volgens minister Weerwind, zegt Eerdmans bij WNL Op Zondag. De politiebonden NPB en ACP reageren op X op het nieuws. Ze noemen het uitstellen van straffen zorgelijk en spreken van wanbeleid:   Het ministerie wil nog niet zeggen voor wat voor misdrijven deze mensen zijn veroordeeld. De NOS kreeg na vragen aan het ministerie alleen de hoogte van de straf te horen. NSC-Kamerlid Uitermark is oud-rechter en weet dat mensen die lichte vergrijpen hebben gepleegd geen celstraffen van rond de vier jaar krijgen. Dan gaat het eerder om overvallen of grotere drugsdelicten. In een reactie benadrukt minister Weerwind dat de meeste zelfmelders ook echt mensen zijn met relatief korte straffen. De helft van hen kreeg een straf van twee weken of minder. Maar Tweede Kamerleden zeggen dat hij meteen had moeten zeggen dat er ook mensen bij zitten met veel hogere straffen. Weerwind zegt dat ruim 96 procent van de mensen die nu vrij rond mogen lopen wegens het personeelstekort een straf heeft openstaan van een jaar of minder. Dat betekent dat bijna negentig mensen met straffen van meer dan een jaar nu vrij rondlopen. Op de vraag waarom Weerwind het parlement niet heeft verteld dat er ook langer gestraften op de wachtlijst voor de gevangenis staan, zegt hij: \"De Kamer heb ik de informatie gegeven die ik toen had.\" "}, {"ID": 2518454, "url": "https://nos.nl/artikel/2518454-zeker-vijf-doden-door-tornado-in-zuiden-van-china", "title": "Zeker vijf doden door tornado in zuiden van China", "date_time": "2024-04-28T04:43:31+0200", "text": "Bij een tornado in de Zuid-Chinese stad Guangzhou zijn vijf mensen om het leven gekomen en 33 mensen gewond geraakt, melden Chinese staatsmedia. Guangzhou is een van de belangrijkste handelssteden van China. De tornado woedde in Baiyun, een van de elf districten van de stad en legde een afstand van ongeveer 1 kilometer af. De tornado beschadigde ongeveer 141 fabrieksgebouwen, maar er zijn voor zover bekend geen huizen beschadigd. Volgens staatspersbureau Xinhua zijn alle reddingswerkzaamheden in het gebied inmiddels afgerond. Een week geleden werden Guangzhou en de provincie Guangdong, waar de stad deel van uitmaakt, getroffen door zeer hevige regenval. Daarbij kwamen toen ten minste vier mensen om het leven. 100.000 mensen werden toen ge\u00ebvacueerd.  "}, {"ID": 2518453, "url": "https://nos.nl/artikel/2518453-monsterklus-van-start-op-station-tilburg-ruim-twee-weken-geen-treinen", "title": "Monsterklus van start op station Tilburg: ruim twee weken geen treinen", "date_time": "2024-04-28T03:37:36+0200", "text": "ProRail begint vandaag aan een grote klus op station Tilburg. Daardoor is er tot en met maandag 13 mei geen treinverkeer van en naar het station mogelijk. De NS zet 150 bussen in om reizigers te vervoeren. De impact van de werkzaamheden is heel groot, zegt ProRail tegen Omroep Brabant. \"Voor de reiziger is het echt vervelend. We combineren werkzaamheden zoveel mogelijk, zodat het daarna ook echt even klaar is.\" De werkzaamheden zijn het voorlopige sluitstuk van een jarenlange metamorfose van station Tilburg. In 2015 kreeg het station een nieuwe doorgang en werd het dak opgeknapt. In 2020 en 2021 gingen twee nieuwe fietsenstallingen aan de noord- en zuidzijde open. De komende twee weken worden onder meer de steile trappen vervangen en krijgen perrons en sporen een opknapbeurt. De klus blijft niet beperkt tot station Tilburg. Ook op het bijna 3 kilometer lange stuk spoor tussen de stations Tilburg en Tilburg Universiteit wordt gewerkt, evenals op station Tilburg Universiteit zelf. Daar komen onder andere nieuwe bestrating, verlichting, camera's en een nieuwe omroepinstallatie.  Los van het werk in Tilburg zelf werkt ProRail de komende twee weken aan het spoor tussen Tilburg Universiteit en Breda \u00e9n tussen Tilburg en Vught. Op maandag 13 mei rijden er daarom geen treinen tussen Tilburg en Breda. \"Hiermee komen we bijna aan het einde van tien jaar renovatie van station Tilburg\", zegt ProRail. De komende jaren worden nog wel wat werkzaamheden verricht, maar zijn die voor de reiziger minder zichtbaar en ingrijpend.  ProRail begint morgen ook aan werkzaamheden op en rond Amsterdam Centraal. Tot en met 4 mei moeten reizigers tussen Amsterdam Bijlmer en Amsterdam Centraal rekening houden met overstappen en een langere reistijd. In Zwolle brengt ProRail komende week dwars over het station de brugdelen aan van de nieuwe houten loopbrug tussen het centrum en de zuidzijde van de stad. Als gevolg daarvan rijden vanaf maandag tot en met woensdag geen treinen van en naar Zwolle. Een dag later rijden de treinen van en naar het station alleen op bepaalde trajecten. "}, {"ID": 2518452, "url": "https://nos.nl/artikel/2518452-twee-oekrainers-dood-na-steekpartij-in-zuid-duitsland-rus-opgepakt", "title": "Twee Oekra\u00efners dood na steekpartij in Zuid-Duitsland, Rus opgepakt", "date_time": "2024-04-28T01:58:44+0200", "text": "Bij een steekpartij in de Zuid-Duitse plaats Murnau am Staffelsee zijn gistermiddag twee Oekra\u00efners gedood. Een 57-jarige Rus is aangehouden als verdachte. De slachtoffers zijn twee Oekra\u00efense mannen van 23 en 36 jaar oud. Ze woonden in de regio Garmisch-Partenkirchen.   De man van 36 stierf direct, die van 23 overleed kort na de aanval in een ziekenhuis. Het is nog onbekend wat het motief voor de steekpartij was en of de mannen elkaar kennen. \"We staan nog aan het begin van het onderzoek\", zegt de politie. De verdachte sloeg op de vlucht, maar is kort daarna in zijn woning opgepakt. Hij wordt later vandaag voorgeleid aan de onderzoeksrechter."}, {"ID": 2518451, "url": "https://nos.nl/artikel/2518451-parlement-irak-keurt-antihomowet-goed-ook-straffen-voor-transgender-personen", "title": "Parlement Irak keurt antihomowet goed, ook straffen voor transgender personen", "date_time": "2024-04-28T01:26:40+0200", "text": "Het Iraakse parlement heeft een antihomowet goedgekeurd. Door de wet kan iemand die een relatie heeft met een persoon van hetzelfde geslacht veroordeeld worden tot een gevangenisstraf van maximaal 15 jaar. De wet werd vooral gesteund door de conservatieve sjiitische politieke partijen, die de grootste coalitie vormen in het overwegend islamitische parlement. Het parlement kondigde ook straffen aan voor transgender personen. Hiervoor werd een wetswijziging goedgekeurd van een antiprostitutiewet uit 1988. \"Biologische geslachtsverandering op basis van persoonlijke verlangens\" wordt nu strafbaar. Transgender personen en artsen die geslachtsoperaties uitvoeren, riskeren celstraffen van drie jaar. Ook mannen die zich \"bewust vrouwelijk kleden\" zijn nu strafbaar.  Tot de goedkeuring van de wet waren er in Irak geen wetten expliciet gericht tegen homoseksualiteit. Wel was het al een taboe in de conservatieve Iraakse samenleving. In het verleden werden meerderen lhbti'ers echter veroordeeld voor bijvoorbeeld sodomie. Ook zijn meerdere lhbti'ers in het verleden vermoord door individuen en gewapende groeperingen. In een eerder wetsontwerp stond dat relaties met iemand van hetzelfde geslacht tot de doodstraf zouden kunnen leiden. Dit werd echter aangepast na druk van onder meer Europa en de Verenigde Staten.  Het Amerikaanse ministerie van Buitenlandse Zaken laat weten \"ernstig bezorgd\" te zijn over de goedkeuring van de nieuwe wet. \"Het beperken van de rechten van bepaalde mensen in een samenleving ondermijnt de rechten van iedereen.\" Ook waarschuwt de VS dat dit soort wetten het land economisch bedreigen. \"Internationale zakencoalities hebben al gezegd dat dergelijke discriminatie in Irak de zakelijke en economische groei in het land zal schaden.\" Ook het Nederlandse ministerie van Buitenlandse Zaken reageert negatief. \"Het criminaliseren van homoseksualiteit druist rechtstreeks in tegen de internationale overeenkomsten waar Irak mee heeft ingestemd.\"  "}, {"ID": 2518450, "url": "https://nos.nl/artikel/2518450-harvey-weinstein-opgenomen-in-ziekenhuis-na-terugkeer-naar-gevangenis-in-new-york", "title": "Harvey Weinstein opgenomen in ziekenhuis na terugkeer naar gevangenis in New York", "date_time": "2024-04-28T00:08:41+0200", "text": "Oud-filmproducent Harvey Weinstein (72) is opgenomen in een ziekenhuis nadat hij was verplaatst van een gevangenis buiten de stad New York naar een gevangenis in Manhattan. \"Het lijkt erop dat hij veel hulp nodig heeft\", stelt zijn advocaat. \"Hij ondergaat allerlei testen. Zijn gezondheid is heel slecht, hij is een wrak\", zegt zijn advocaat Arthur Aidala tegen onder meer persbureau AP.  De voor verkrachting veroordeelde Weinstein kampt onder meer hartproblemen, diabetes, slaapapneu en oogproblemen. Mentaal is hij volgens zijn advocaat messcherp. Het is de bedoeling dat Weinstein weer terug wordt gebracht naar gevangeniseiland Rikers Island, een eiland in de buurt van vliegveld LaGuardia. Weinstein werd in 2020 in New York veroordeeld tot 23 jaar cel wegens verkrachting en aanranding van twee actrices. Afgelopen week werd dat vonnis geschrapt omdat hij volgens de rechtbank geen eerlijk proces had gekregen. Hij blijft echter achter tralies omdat hij ook in Los Angeles veroordeeld is tot een celstraf voor verkrachting. Daar kreeg hij 16 jaar cel. "}, {"ID": 2518441, "url": "https://nos.nl/artikel/2518441-duizenden-aanhangers-roepen-premier-sanchez-in-madrid-op-om-aan-te-blijven", "title": "Duizenden aanhangers roepen premier S\u00e1nchez in Madrid op om aan te blijven", "date_time": "2024-04-27T21:22:15+0200", "text": "Duizenden aanhangers van de Spaanse Socialistische Partij hebben in Madrid steun betuigd aan hun partijgenoot premier S\u00e1nchez. Ze willen dat hij aanblijft. S\u00e1nchez legde woensdag zijn taken neer om zich te bezinnen op de vraag of hij nog premier wil zijn. Eerder die dag gaf een rechtbank toestemming voor een corruptieonderzoek naar zijn vrouw. Een extreemrechtse actiegroep had aangifte tegen haar gedaan. Volgens S\u00e1nchez is zijn vrouw onschuldig. Hij sprak van een \"ongekende aanval\" door rechtse politieke tegenstanders en neemt tot maandag de tijd om zich te beraden op zijn positie.  De top van de Socialistische Partij kwam vandaag bijeen op het partijkantoor in Madrid. Vicepremier Montero vroeg S\u00e1nchez, die sinds 2018 premier van Spanje is, om aan te blijven. Aan de demonstratie buiten deden naar schatting 12.500 partijleden en aanhangers mee. Ze waren uit heel Spanje met bussen naar de hoofdstad gekomen. Oppositieleider Feij\u00f3o van de conservatieve Partido Popular zei vandaag dat de Spanjaarden zich niet moeten laten misleiden. Zijn partij liet een peiling doen. Daaruit zou naar voren zijn gekomen dat 54 procent van de Spanjaarden denkt dat de 'bezinningsperiode' van de premier een politiek doel dient: steun verwerven voor zijn Socialistische Partij in verband met de verkiezingen in Cataloni\u00eb in mei en die in de Europese Unie in juni. "}, {"ID": 2518438, "url": "https://nos.nl/artikel/2518438-franse-wijngaarden-massaal-vernietigd-alsof-je-huis-in-vlammen-opgaat", "title": "Franse wijngaarden massaal vernietigd: 'Alsof je huis in vlammen opgaat'", "date_time": "2024-04-27T20:11:23+0200", "text": "In de regio rond Bordeaux wordt dezer dagen letterlijk het mes gezet in de wijngaarden. Druivenstokken worden dag in dag uit door graafmachines uit de grond getrokken en vernietigd. De reden: de wijnboeren kunnen het hoofd niet meer boven water houden. In totaal hebben zich zo'n 1200 wijnboeren rond Bordeaux aangemeld om met subsidie hun druivenstokken te laten verwijderen. Het gaat om 8000 hectare aan wijngaarden die verdwijnt. Een onbekend aantal boeren is aan het rooien geslagen zonder subsidie. Opgeteld verdwijnt om en nabij de 10 procent van het totaal aantal wijngaarden in de regio, is de schatting. Het levert een bizar beeld op. Vroeger was Bordeaux een van de meest prestigieuze wijngebieden ter wereld. Nu is er op veel plaatsen alleen nog een kaal landschap te zien, met omgeploegde stukken grond en ontwortelde druivenstokken die op grote hopen worden gegooid. \"Daarna steken we ze in brand. Dat is de goedkoopste manier om ervan af te zijn\", zegt wijnboer Jean Renaud (55).  Renaud is een van de honderden wijnboeren die besloten heeft te saneren. \"In 2018 had ik 84 hectare aan wijngaarden. Tijdens corona heb ik de helft al weg gedaan, toen was er nog 40 hectare over. En daarvan laat ik nu dus bijna de helft rooien. Het kan niet anders, de problemen zijn te groot.\" Renaud wijst op de dalende wijnconsumptie. De Fransen zijn in tien jaar tijd ruim 30 procent minder wijn gaan drinken. En ook elders is er krimp. \"Van al mijn wijn verkoop ik 80 procent aan het buitenland, vooral aan China. Maar sinds 2018 is de wijnimport van China gekelderd. Ik ben er geen klanten kwijtgeraakt maar ze kopen veel minder. En mijn Franse klanten ook: die kochten vroeger twee dozen wijn en nu nog maar \u00e9\u00e9n doos.\"  Er spelen meer problemen voor de Franse wijnboeren. Mede door de dalende consumptie zijn de prijzen voor een fles wijn flink gedaald en de inkomsten voor de wijnboer dus ook. Klimaatverandering veroorzaakt slechte oogsten. Er is bijvoorbeeld vorst in het voorjaar en extreme droogte in de zomer. En vorig jaar kampten wijnboeren bij Bordeaux ook nog eens met een verwoestende plantenziekte valse meeldauw, milidiou. Grote wijngaarden met hoge prijzen en veel geld in kas kunnen wel een stootje hebben. Maar de kleinere wijnproducenten met lage prijzen en kleine marges komen nu in de verdrukking.  De problemen spelen niet alleen in Bordeaux. Twee van de grootste belangenorganisaties deden kort geleden een noodoproep in dagblad Le Monde. Frankrijk maakt t\u00e9 veel wijn, zeggen ze. \"In Frankrijk ligt 750.000 hectare aan wijngaarden en dat is 100.000 hectare te veel\", zegt Samuel Montgermont van Vin &amp; Soci\u00e9t\u00e9, de federatie van landelijke Franse wijnorganisaties tegen Le Monde. \"We moeten met spoed minder wijn gaan produceren en alleen nog de wijn maken die we ook kunnen verkopen'', aldus Bernard Farges van de CNIV, de landelijke organisatie van wijnhandelaren.  Wijnboer Jean Renaud loopt tussen de druivenstokken en kijkt hoe een graafmachine zijn tanden in de aarde zet, de plant eruit trekt en opzij gooit. En daarna de volgende plant, en de volgende. Het complete terrein wordt gerooid. \"Als ik er naar kijk, springen de tranen in mijn ogen\", zegt hij. \"Het voelt alsof je huis in vlammen opgaat, alsof je alles kwijt raakt. Maar het kan niet anders.\" Hij gaat de subsidies voor het rooien gebruiken om zijn tekorten weg te werken en zijn bedrijf weer financieel op orde te krijgen. \"En daarna probeer ik met mijn afgeslankte wijngaard, met de druiven die overblijven en die het meeste geld opleveren, een doorstart te maken.\" Is hij hoopvol? \"Ik heb nog een paar jaar tot mijn pensioen. We zullen zien.\" "}, {"ID": 2518436, "url": "https://nos.nl/artikel/2518436-twintig-militairen-omgekomen-bij-explosie-op-legerbasis-in-cambodja", "title": "Twintig militairen omgekomen bij explosie op legerbasis in Cambodja", "date_time": "2024-04-27T20:07:41+0200", "text": "Op een legerbasis in Cambodja zijn twintig militairen omgekomen bij een zware explosie. Een onbekend aantal mensen raakte gewond. Vermoedelijk is er een munitieopslag ontploft. Meerdere gebouwen zijn verwoest. Op beelden is te zien dat het dak van een magazijn op de legerbasis is weggeblazen. De omgeving ligt bezaaid met brokstukken. Volgens het leger zijn ook 25 woningen van burgers beschadigd geraakt. Volgens een omwonende was er halverwege de middag een zware explosie, waarna er een uur lang kleinere ontploffingen waren te horen.  De basis ligt in het zuidwesten van het land in de provincie Kampong Spoe, ten westen van de hoofdstad Phnom Penh. Premier Hun Manet zegt diep geschokt te zijn door het nieuws. Hij condoleert de nabestaanden en belooft de begrafenissen van de omgekomen militairen te vergoeden."}, {"ID": 2518435, "url": "https://nos.nl/artikel/2518435-ruim-honderd-arrestaties-bij-xr-demonstratie-op-a10-in-amsterdam", "title": "Ruim honderd arrestaties bij XR-demonstratie op A10 in Amsterdam", "date_time": "2024-04-27T19:56:36+0200", "text": "De politie in Amsterdam heeft bij de Extinction Rebellion-demonstratie vanmiddag op de ringweg A10 ruim honderd mensen aangehouden. Zo'n dertig van hen worden verdacht van het opzettelijk veroorzaken van gevaar op de weg. De rest is onder andere opgepakt voor het overtreden van de Wet openbare manifestaties. De demonstratie begon even na 12.00 uur. Volgens de politie blokkeerden acht auto's op twee plaatsen de snelweg op een levensgevaarlijke manier. Daardoor kwam het verkeer stil te staan en konden actievoerders ter hoogte van het voormalige ING-hoofdkantoor de weg op lopen. Ze eisten dat de bank onmiddellijk stopt met het financieren van de fossiele industrie. Na ingrijpen van de politie kon het verkeer om 13.45 uur weer doorrijden. Zo werden de demonstranten van Extinction Rebellion van de A10 gehaald:  Eerder vandaag blokkeerde een dertigtal pro-Palestijnse demonstranten de Piet Heinkade bij station Amsterdam Centraal. Dat leidde tot gefrustreerde reacties van weggebruikers, zegt de politie. De demonstranten vertrokken voordat de politie een eind maakte aan de blokkade. De politie beklaagt zich erover dat actievoerders een dag uitkozen waarop toch al veel van de Amsterdamse politie wordt gevraagd. \"Op \u00e9\u00e9n van de toch al drukste dagen van het jaar voor de Amsterdamse politie werd dus nog meer gevraagd op uiteenlopende fronten. Politiemensen die uit de stad moeten worden weggetrokken om verboden blokkades op te heffen, dat betekent letterlijk een verschraling van de politie-inzet op andere plekken in de stad\", zegt de politie. "}, {"ID": 2518426, "url": "https://nos.nl/artikel/2518426-koningsdag-druk-maar-beheersbaar-nauwelijks-incidenten-gemeld", "title": "Koningsdag 'druk, maar beheersbaar', nauwelijks incidenten gemeld", "date_time": "2024-04-27T18:48:51+0200", "text": "De festiviteiten rond Koningsdag lijken dit jaar overal vrij probleemloos te zijn verlopen. Op wat kleinere incidenten na en ondanks hier en daar wat regen was het in het hele land vooral gezellig en feestelijk. Het Rode Kruis laat weten dat zich in de 120 steden waar vrijwilligers aanwezig waren geen grote incidenten hebben voorgedaan. De hulporganisatie hoefde nergens op te schalen en verleende op kleine schaal eerste hulp aan feestgangers. Uit een rondgang van de NOS langs de grote steden blijkt ook dat zich tijdens de Koningsnacht en -dag tot nu toe nauwelijks noemenswaardige voorvallen hebben voorgedaan. In Rotterdam was \"niets geks aan de hand\". In Den Haag waren \"net als anders incidenten, maar geen bijzonderheden\". In het centrum van Utrecht was het vrijdagavond eventjes vol. De gemeente riep mensen op om niet meer naar de stad te komen. Na een uur werd de drukte al minder. Ook tijdens Koningsdag kwamen veel mensen naar de Utrechtse binnenstad. In de loop van de middag waren enkele volle feestlocaties niet langer toegankelijk.  In Amsterdam is tijdens Koningsnacht een 24-jarige man gewond geraakt na een val van een bouwsteiger bij de Westertoren, aan de Prinsengracht. De man was met vier anderen de steiger opgegaan. Alle vijf de twintigers zijn aangehouden.  Verder blokkeerden klimaatdemonstranten van Extinction Rebellion korte tijd de A10 in het zuiden van de stad, ondanks een door de lokale autoriteiten opgelegd verbod. De politie heeft de activisten van de weg gehaald. Vlak bij het centraal station van Amsterdam hebben ongeveer dertig pro-Palestinademonstranten twee uur lang op een zebrapad gezeten. Er ontstond even ruzie met mensen die er langs wilden. De actievoerders gingen uit zichzelf weer weg.  Gisteravond werd het centrum van Purmerend aangewezen als veiligheidsrisicogebied, vanwege geruchten \"in de sfeer van opschudding\". De politie mocht preventief fouilleren en mensen verbieden in het gebied te komen. Er is uiteindelijk niets gebeurd. Op Urk werd in de vroege ochtend traditiegetrouw een 'vreugdevuur' gemaakt. De brandweer rukte uit om een scooter te blussen die in brand was gestoken. Op sociale media ging een video rond van een jongen die na het aansteken van een aantal branden zelf ook vlam vatte en met een brandende jas wegrende. Omstanders hielpen hem de vlammen te doven en hij raakte niet ernstig gewond.  Ook de Nederlandse Spoorwegen zien dat alles prima verloopt. Zoals elk jaar rijden er extra en langere treinen. De NS noemt het \"druk, maar beheersbaar\" en zegt dat de stroom met feestvierders wat later op gang kwam vanwege het regenachtige weer.  De gebruikelijke kleedjes vol huisraad moesten af en toe even onder een zeiltje, maar de meeste mensen lieten zich niet afschrikken door de regen. De Amerikaanse ambassadeur in Den Haag stond in een filmpje waarin ze Nederlanders een goede Koningsdag toewenst stil bij de Nederlandse rommelmarktraditie:   Zoals elk jaar waren er op de vrijmarkten ook weer allerlei ludieke spellen te spelen. Zoals blikgooien onder de noemer 'werp Poetin omver', met blikken met daarop de beeltenis van de Russische president. De meeste vrijmarkten mogen tot het eind van de middag duren.  Koningsdag was daarnaast ook weer een dag vol lokale tradities. Zo was het in Wijk bij Duurstede weer tijd voor de jaarlijkse badeendjesrace, vond in veel plaatsen een traditionele aubade plaats en gingen mensen in sommige regio's al vroeg de straat op om te 'luilakken'. Bijvoorbeeld in het Gelderse Putten, waar zo'n 150 scooters, crossmotoren en quads met al dan niet afgezaagde uitlaten met een hoop lawaai rondreden om iedereen wakker te maken. Dat gebeurde overigens in overleg met de politie. In de Hoeksche Waard was dat niet het geval en werd het luilakken tegengehouden met een noodbevel. Het feest gaat voorlopig nog even door en is te volgen via het Koningsdagblog. "}, {"ID": 2518425, "url": "https://nos.nl/artikel/2518425-hoge-prijzen-op-veiling-titanic-stukken-1-miljoen-euro-voor-gouden-horloge", "title": "Hoge prijzen op veiling Titanic-stukken: 1 miljoen euro voor gouden horloge", "date_time": "2024-04-27T18:43:29+0200", "text": "Op een veiling in Engeland is een gouden horloge van naar verluidt de rijkste passagier op de Titanic geveild. De verwachting was dat het uurwerk ruim 120.000 euro zou opbrengen. De veilingmeester hamerde af op ruim 1 miljoen euro. Het pronkstuk van de veiling behoorde toe aan de 47-jarige John Jacob Astor IV. Hij kwam om bij de scheepsramp in 1912, die aan zo'n 1500 mensen het leven kostte. Toen het schip zonk hielp Astor zijn vrouw Madeleine nog in een reddingsboot. Hij rookte een sigaret en sprak met een andere passagier. Dat was de laatste keer dat hij werd gezien. Zijn lichaam werd een week na de ramp gevonden. Hij droeg het 14-karaats gouden Waltham-zakhorloge met de initialen JJA nog bij zich.  John Jacob Astor IV was een Amerikaanse zakenman, vastgoedontwikkelaar, luitenant-kolonel in de Spaans-Amerikaanse oorlog, schrijver en investeerder. In zijn tijd was hij een van de rijkste mensen ter wereld en vermoedelijk de rijkste man op de Titanic. Na de ramp ging het horloge naar zijn zoon Vincent Astor. Die liet het restaureren en gaf het cadeau aan de zoon van de secretaris van zijn vader. Het horloge bleef tot in de jaren 90 in diens familie, waarna het bij een veiling door een onbekende verzamelaar werd gekocht. Sindsdien was het te zien in verschillende musea.  Ook de gouden manchetknopen, ongebruikte bankcheques, zijn plattegrond van de eerste klasse op de Titanic en een foto van Astor werden vandaag geveild, samen met andere voorwerpen zoals een tas van de orkestleider op het schip, Wallace Hartley. De manchetknopen brachten 15.000 euro op, de cheques 2600 euro en de plattegrond 28.000 euro. De tas ging van de hand voor 342.000 euro. Hartley gebruikte hem om zijn viool in te bewaren. Voordat hij van boord ging, gespte hij de tas met de viool om zijn lichaam. Hij verdronk, maar de tas en de viool doorstonden de ramp. De viool bracht in 2013 1,3 miljoen euro op. "}, {"ID": 2518423, "url": "https://nos.nl/artikel/2518423-oekraine-worstelt-met-herstel-kolencentrales-onderdelen-niet-in-de-supermarkt", "title": "Oekra\u00efne worstelt met herstel kolencentrales: 'Onderdelen niet in de supermarkt'", "date_time": "2024-04-27T18:24:57+0200", "text": "Herstelploegen zetten hun helmen op en lopen de kolencentrale in om het werk te hervatten. Het luchtalarm is net afgemeld. Hoewel Oekra\u00efners de sirene vaak negeren, wordt het alarm hier heel serieus genomen. Met een blik op wat over is van het Sovjetbouwwerk is duidelijk waarom. Het dak van de centrale is voor een groot deel kapotgeschoten. Geen raam zit er nog in. Stukken beton zijn van het gebouw afgeblazen en honderden meters verderop terechtgekomen. Buiten de ingang staat een uitgebrande transformator - zo groot als een container. Die was een jaar geleden al kapotgeschoten. \"Maar door de laatste aanval vorige maand is de nieuwe ook kapot\", zucht manager Aleksandr.  Terwijl Oekra\u00efne de afgelopen maanden wachtte op nieuwe wapenleveranties uit Amerika, piepte en kraakte de luchtverdediging van het land onder een nieuw Russisch luchtoffensief. Opnieuw werd op grote schaal kritieke Oekra\u00efense infrastructuur aangevallen. Zonder middelen om het luchtruim te verdedigen, werd de een na de andere centrale uitgeschakeld in Charkiv en Kyiv, maar ook in verschillende West-Oekra\u00efense regio's. Het Oekra\u00efense stroomnet draait vooral op nucleaire energie en waterkrachtcentrales. Maar de kolencentrales zijn belangrijk om aan de energiebehoefte te voldoen wanneer het verbruik piekt. Dat gebeurt in de zomer als de airco's in gebruik zijn en in de winter wanneer het koud en donker is. Bij de centrale van Aleksandr zijn ze daarom druk bezig om alles zo goed en kwaad als het gaat te herstellen, voor de zoveelste keer.  Ook vannacht zijn er weer Russische aanvallen op de Oekra\u00efense energie-infrastructuur geweest. Oekra\u00efne zegt 21 van de 34 raketten te hebben neergehaald. De aanval was gericht op een elektriciteitscentrale in de zuidelijke regio Dnipropetrovsk en faciliteiten in het westen van het land bij de steden Lviv en Ivano-Frankivsk. In Charkiv, de tweede stad van het land, werd een psychiatrische kliniek geraakt. E\u00e9n persoon raakte daarbij gewond. Oekra\u00efne viel vannacht Russische doelen aan. Onder de doelwitten waren twee raffinaderijen en een vliegveld in de regio Krasnodar, die via de Krimbrug met het geannexeerde Oekra\u00efense schiereiland in verbinding staat. Bij de raffinaderijen ontstond volgens Oekra\u00efense bronnen brand. Rusland zegt zestig drones te hebben onderschept. Volgens Aleksandr is zijn centrale al zo'n acht keer aangevallen. De laatste keer met zo'n acht kruisraketten. De exacte locatie wil hij om veiligheidsredenen niet genoemd zien. Dat de centrale nog iets van stroom kan leveren lijkt een wonder wanneer de verwoesting binnen duidelijk wordt. De grote hal lijkt op een surrealistisch kunstwerk van zwartgeblakerde wanden, uitgebrande apparatuur en verwrongen staal. Meerdere turbines liggen eruit. \"Die kunnen we wel repareren\", zegt Aleksandr optimistisch. \"Dan moet wel eerst het dak ook gemaakt zijn.\"  Maar het herstellen van dit soort oude centrales wordt een steeds grotere uitdaging. Reserveonderdelen raken op. Ze zijn in Oekra\u00efne nauwelijks meer te krijgen en ook niet zomaar in andere landen in Europa te vinden. \"Dit soort materieel ligt niet in de supermarkt\", zegt Dmitro Sacharov. Hij is uitvoerend directeur van het energiebedrijf Dtek, dat zes kolencentrales heeft. \"Je moet ze bestellen, wat tijd kost, of je moet kijken of je onderdelen kan overnemen van andere voormalige Sovjetcentrales in Oost-Europa.\"  Dtek hoopt de komende maanden een deel van de capaciteit van dit soort kolencentrales te herstellen, voordat het zomer wordt. Anders zullen delen van Oekra\u00efne soms zonder stroom komen te zitten en kunnen komen fabrieken stil komen te liggen. Of dat te voorkomen valt, hangt ook af van de vraag of Oekra\u00efne het luchtruim kan beschermen. Luchtafweerraketten staan bovenaan de lijst met nieuwe Amerikaanse wapenleveranties die onderweg zijn. Maar genoeg zullen dat er niet zijn. President Zelensky blijft daarom bij bondgenoten hameren op het leveren van meer Patriot-raketsystemen. Bij de centrale van Aleksandr houden ze er rekening mee dat er elk moment weer een aanval kan komen. Een collega kijkt tijdens de rondleiding herhaaldelijk zenuwachtig op zijn telefoon. In meerdere regio's is eerder het luchtalarm afgegaan. Dan begint de sirene weer te loeien. Voor de tweede keer deze dag stromen de werknemers naar buiten om te schuilen.  De schuilkelder zit vol. Sommige werknemers doen een dutje, anderen kijken verveeld rond of zitten op hun telefoon. Ook de 19-jarige Eduard die hier nog geen half jaar werkt, neemt het luchtalarm heel serieus. \"Thuis trek ik mij er na twee jaar oorlog niks meer van aan, omdat ik het zo gewend ben. Maar hier is het natuurlijk wel heel gevaarlijk.\" Elke werkdag wordt wel verstoord door een alarm. \"We worden gedwongen om een pauze te nemen\", grapt Eduard. \"Werk is werk, en het leven is belangrijker dan werk.\" Soms moeten ze wel uren schuilen, als er drones of kruisraketten boven Oekra\u00efne hangen en nog niet duidelijk is waar ze naartoe vliegen. Deze keer valt het wel mee. Na een half uur wordt het alarm afgemeld en kan Eduard met zijn collega's weer naar buiten. Het werk gaat door. "}, {"ID": 2518414, "url": "https://nos.nl/artikel/2518414-koninklijke-familie-bezocht-emmen-kon-veel-minder", "title": "Koninklijke familie bezocht Emmen: 'Kon veel minder'", "date_time": "2024-04-27T16:38:52+0200", "text": "\"Ik heb begrepen dat als iets heel fantastisch is, dat je zegt: 'Het kon minder'. Ik zeg jullie: 'Deze Koningsdag, het kon v\u00e9\u00e9l minder'.\" Met die woorden sloot koning Willem-Alexander vandaag zijn bezoek aan Emmen af. Met zijn familie reisde de jarige koning vanochtend naar de stad in het zuidoosten van Drenthe. Het was de eerste keer in ruim twintig jaar dat de koninklijke familie Koningsdag of Koninginnedag in deze provincie vierde. Al vroeg op de dag hadden mensen zich in Emmen verzameld om een glimp van de Oranjes op te vangen. Na de aankomst rond 11.00 uur begon de koninklijke familie aan een ronde door het centrum van de stad. De Oranjes deelden tompoucen uit, speelden oud-Hollandse spelletjes en deden mee aan een quiz over Drenthe. Het team van koningin M\u00e1xima, prins Bernhard, prinses Annette en prinses Aim\u00e9e wist deze quiz te winnen. De fanatieke koningin pakte bij de laatste vraag haar telefoon erbij, om een antwoord uit te rekenen.  Onderweg kreeg M\u00e1xima nog een Argentijnse kroket en mocht prins Floris even plaatsnemen achter een dj-tafel. Ook wandelde de koninklijke familie langs Wildlands Adventure Zoo Emmen, de opvolger van het voormalige Noorder Dierenpark. Langs de route stonden voornamelijk Oranjefans, maar ook demonstranten lieten van zich horen. Een groep van ongeveer dertig mensen hield in een demonstratievak protestborden omhoog. Willem-Alexander zwaaide kort naar de betogers, maar bleef niet staan.  Willem-Alexander was niet de enige jarige in Emmen. Langs de route stond ook Laura, die vandaag 46 werd. Met een spandoek liet ze de koning, die vandaag 57 werd, weten een kus van hem te willen. En zo geschiedde:  Het voltallige koninklijke gezin was vandaag aanwezig in Emmen. Prinses Ariane studeert in Itali\u00eb, maar is tijdelijk terug in Nederland. Haar oudste zus Amalia kwam recentelijk terug uit Spanje. Zij woonde een jaar in Madrid vanwege de bedreigingen aan haar adres in Nederland. Amalia zei dat ze in Madrid \"wel iets meer mijn vrijheid\" had gevonden. Het was de eerste keer dat de prinses sprak over haar tijd in Spanje:  Prinses Alexia liet een klein beetje los over de invulling van het tussenjaar waar ze nu mee bezig is. Ze vertelde dat ze heeft kunnen reizen en zo \"veel verschillende culturen heeft leren kennen\". Ook heeft ze \"een beetje gewerkt\". Wat ze volgend jaar gaat doen, blijft nog gissen. \"Ik laat het weten als ik het weet\", aldus de prinses.  De prinsessen waren vrij ingetogen gekleed, zegt NOS-redacteur Susan Sjouwerman, die veel over mode schrijft. \"Het ziet er volwassen uit en het is duidelijk dat Amalia en ook Ariane de kunst van het monochroom kleden verstaan: ze kleden zich in \u00e9\u00e9n kleur, en daardoor ziet het er meteen chic uit.\" Alexia had met een bordeauxrode jas gekozen voor een meer gedurfde outfit, aldus Sjouwerman. \"Zo zijn we dat ook wel van haar gewend.\" Modekenner en royaltyverslaggever Josine Droogendijk wist de outfits van de prinsessen te identificeren. Zo droeg Amalia een jurk van het Franse merk Bash. Alexia droeg een jurk van S\u00e9zane, een ander Frans merk, en Ariane was te zien in een pak van Max Mara. \"Het zijn mooie merken die gewoon in de winkelstraat te koop zijn\", zegt Sjouwerman.  De dag in Emmen werd afgesloten met een optreden van de Drentse muzikant Dani\u00ebl Lohues. In zijn dankwoord zei de koning dat Emmen \"een zaadje\" bij hem heeft geplant en dat de stad in Drenthe \"een deel van mijn hart\" is geworden. \"Iedere keer als ik terugkom in de provincie of in Emmen, dan zeg ik: 'Hier kom ik weg'\", verwijzend naar het gelijknamige nummer van Lohues.  "}, {"ID": 2518403, "url": "https://nos.nl/artikel/2518403-zangeres-britney-spears-treft-schikking-met-haar-vader", "title": "Zangeres Britney Spears treft schikking met haar vader", "date_time": "2024-04-27T15:17:24+0200", "text": "Britney Spears heeft een schikking getroffen met haar vader. Daarmee is er definitief een einde gekomen aan de zaak rond de curatele van Spears' vader over de Amerikaanse popzangeres, zo melden advocaten van beide partijen. De voorwaarden van de overeenkomst zijn niet bekendgemaakt. De schikking komt ruim twee jaar nadat een rechtbank de be\u00ebindiging had bevolen van een curatorschap dat vader Jamie Spears de controle gaf over zijn dochter Britney. Sindsdien vochten de twee nog een juridische strijd uit over advocatenkosten en de manier waarop vader Spears met het curatorschap was omgegaan. De ondercuratelestelling begon in 2008, toen Spears een inzinking had en behandeld moest worden voor psychische problemen. Haar vader Jamie Spears werd aangesteld als curator. De zangeres mocht dertien jaar lang nauwelijks zelf beslissingen nemen over haar persoonlijke leven en haar vermogen.  In een getuigenis zei Spears (42) dat ze, terwijl ze onder curatele stond, door haar management werd gedwongen om tegen haar wil op tournee te gaan, lithium kreeg waardoor ze zich 'dronken' voelde en niet mocht trouwen of een baby mocht krijgen. Britney Spears, die rond de eeuwwisseling wereldhits scoorde met nummers als Baby one more time en (You drive me) crazy, streed vijf jaar tegen de ondertoezichtstelling. In 2021 stelde de rechtbank haar in het gelijk. Vorig jaar verscheen haar autobiografie. Daarin schreef ze over de jaren van het curatorschap waarin ze zich \"een schaduw van mezelf voelde\". Ook had ze het gevoel dat haar ziel was vernietigd. In een reactie op de schikking noemde Spears' advocaat Mathew Rosengart het \"een eer en voorrecht om Britney Spears te beschermen en te verdedigen\". \"Haar wens is uitgekomen, ze is nu vrij.\" Alex Weingarten, advocaat van de vader van de zangeres, zei tegen nieuwszender CNN dat Jamie blij is dat dit allemaal voorbij is. \"Jamie houdt heel veel van zijn dochter en heeft onvermoeibaar gewerkt om haar te beschermen\", aldus Weingarten. \"Hij wil het beste voor Britney, niets minder.\" "}, {"ID": 2518402, "url": "https://nos.nl/artikel/2518402-spookrijder-omgekomen-bij-ongeluk-op-a59-bij-den-bosch", "title": "Spookrijder omgekomen bij ongeluk op A59 bij Den Bosch", "date_time": "2024-04-27T15:00:44+0200", "text": "Op de A59 bij Nuland is vanmiddag een spookrijder om het leven gekomen. De bestuurder botste tegen een andere auto, waarin twee mensen zaten. \"Zij zijn ook gewond geraakt, maar naar het zich laat aanzien niet ernstig\", zegt de politie. De overleden vrouw woonde in Sint-Michielsgestel en was 67 jaar. Volgens Omroep Brabant reed ze honderden meters tegen het verkeer in. Het ongeluk gebeurde rond 13.35 uur tussen Den Bosch en Oss. De politie doet nog onderzoek op de weg om meer te weten te komen over het ongeluk."}, {"ID": 2518391, "url": "https://nos.nl/artikel/2518391-grote-brand-sloperij-haarlem-onder-controle-overlast-in-ijmond-en-zaanstreek-neemt-af", "title": "Grote brand sloperij Haarlem onder controle, overlast in IJmond en Zaanstreek neemt af", "date_time": "2024-04-27T12:43:26+0200", "text": "Bij een auto- en scheepssloperij in Haarlem heeft vandaag urenlang een grote brand gewoed. Voor zover bekend is niemand gewond geraakt, maar de rookwolken zorgden voor grote overlast in Haarlem-Noord, Velsen en omgeving en delen van de Zaanstreek. De veiligheidsregio verstuurde twee NL-Alerts waarin het bewoners adviseerde ramen en deuren gesloten te houden en ventilatiesystemen uit te schakelen. Inmiddels heeft de brandweer het sein brand meester gegeven, zijn de alerts be\u00ebindigd en wordt de overlast beduidend minder. De brandweer is nog wel bezig met nablussen. De brand bij de sloperij op industrieterrein Waarderpolder brak rond 11.30 uur uit door nog onbekende oorzaak, meldt regionale omroep NH. Al snel sloegen de vlammen uit de auto- en scheepswrakken die op het terrein liggen. Zo zagen de enorme rookpluimen eruit:  De brandweer had urenlang de grootste moeite om het vuur uit te krijgen. \"Het is een behoorlijke berg schroot die in de fik staat\", zei een woordvoerder eerder vanmiddag. Het waren vooral de enorme rookwolken die voor steeds meer problemen zorgden, vanmiddag. Eerst kwamen er alleen klachten over rook en stank uit woonwijken in Haarlem-Noord, later klaagden ook inwoners van Velsen-Zuid, Driehuis en Velserbroek. Rond een uur of twee adviseerde de veiligheidsregio ook de bewoners van Assendelft en Krommenie in de Zaanstreek om uit de rook te blijven. Het is nog niet duidelijk in hoeverre de rook ook echt gevaarlijk is geweest voor de volksgezondheid. De brandweer heeft continu metingen verricht.  "}, {"ID": 2518388, "url": "https://nos.nl/artikel/2518388-bijzondere-zoektocht-naar-vermiste-duitse-jongen-6-met-autisme", "title": "Bijzondere zoektocht naar vermiste Duitse jongen (6) met autisme", "date_time": "2024-04-27T12:23:57+0200", "text": "Ballonnen, vuurwerk, kinderliedjes en honderden muisstille militairen: in Duitsland wordt al vijf dagen alles op alles gezet om de 6-jarige Arian te vinden. Omdat hij autisme heeft, verloopt de zoektocht naar de vermiste jongen op een bijzondere manier. Arian liep maandagavond weg van huis in de plaats Elm, in de buurt van Hamburg. Op beveiligingsbeelden is te zien hoe hij naar een nabijgelegen bos rende. De politie zette drones in, een helikopter en een vliegtuig met een warmtebeeldcamera. Honderden vrijwilligers hielpen al mee met zoeken. Nadat de eerste zoekacties niets hadden opgeleverd, gooide de politie het over een andere boeg. Ze hingen vrolijke ballonnen op en lieten chocola voor de jongen achter, in de hoop dat hij daar op af zou komen. Omdat de jongen gefascineerd is door vuurwerk, werd ook dat geprobeerd. Er werd 's nachts met grote lichtzuilen in de lucht geschenen en de politie plaatste speakers waardoor kinderliedjes klonken.  Ook dat mocht niet baten. Vannacht werd op advies van een deskundige weer iets nieuws geprobeerd: stilte. Omdat kinderen met autisme juist kunnen schrikken als hun naam wordt geroepen, liepen vannacht 200 militairen zo geruisloos mogelijk door het bos. In kleine groepjes probeerden ze de jongen te vinden met nachtkijkers. De politie vreest dat Arian ergens in het water terechtgekomen is. Het gebied rond Elm is uitgestrekt en kent veel sloten en vennen. In de nabijgelegen rivier de Oste is deze week gezocht door duikers. De politie peinst er niet over om de inzet te verminderen of de zoekactie te staken. "}, {"ID": 2518386, "url": "https://nos.nl/artikel/2518386-blokkade-extinction-rebellion-beeindigd-a10-is-weer-vrij", "title": "Blokkade Extinction Rebellion be\u00ebindigd, A10 is weer vrij", "date_time": "2024-04-27T12:18:51+0200", "text": "De politie heeft een einde gemaakt aan de demonstratie van Extinction Rebellion (XR) op de A10. De activisten van XR zijn van de snelweg af gehaald en het verkeer kan weer gebruik maken van de weg. Even na 12.00 uur klommen activisten ter hoogte van het voormalig ING-hoofdkantoor over de vangrail van de snelweg. Een groep van bijna negentig demonstranten blokkeerde een tijdlang de weg. XR eist dat ING onmiddellijk stopt met het financieren van de fossiele industrie. Vooraf had de Amsterdamse 'driehoek' (burgemeester, politiechef en hoofdofficier van justitie) de aangekondigde blokkade al onverantwoord genoemd en de actie verboden. Zo begon de actie:   Het is niet de eerste keer dat XR de ringweg rond Amsterdam blokkeerde. Eind december lukte het de actiegroep voor het eerst om de snelweg op te lopen. Dat duurde toen uren. Uiteindelijk werden 400 mensen gearresteerd. Op 24 februari dit jaar lukte het voor de tweede keer, een derde poging eind maart mislukte. De politie greep toen in en zette vier auto's stil die even verderop het verkeer wilden lamleggen.  De politie be\u00ebindigde uiteindelijk de demonstratie:  Vandaag is het XR dus wel gelukt om het verkeer te blokkeren en daarmee de betogers bij het voormalige ING-kantoor ruim baan te geven om de snelweg op te lopen. "}, {"ID": 2518385, "url": "https://nos.nl/artikel/2518385-noodglijbaan-valt-van-boeing-na-vertrek-uit-new-york", "title": "Noodglijbaan valt van Boeing na vertrek uit New York", "date_time": "2024-04-27T12:11:04+0200", "text": "Een vlucht van Delta Air Lines heeft kort na vertrek uit New York een noodlanding moeten maken nadat de noodglijbaan van het vliegtuig was losgeraakt. Het is opnieuw een incident met een Boeing-vliegtuig, dit keer van het type 767. Kort na het opstijgen vanaf vliegveld John F. Kennedy liet een paneel los. Daarachter zat de glijbaan, die daardoor naar beneden viel. Waar de glijbaan is neergekomen, is niet duidelijk. Het toestel keerde na het incident terug naar het vliegveld, waarna alle passagiers op een andere vlucht naar Los Angeles zijn gezet. Het incident staat niet op zichzelf. De Amerikaanse vliegtuigbouwer Boeing kampt al enkele maanden met voorvallen waarbij onderdelen van vliegtuigen loskomen. Het hoofdpijndossier van Boeing begon in januari, toen een 737 Max 9 van Alaska Airlines een rompdeel verloor tijdens een vlucht.  Luchtvaartmaatschappij United Airlines heeft na dat incident de vliegtuigen gecontroleerd en vond loszittende bouten en andere \"installatieproblemen\". In de maanden die volgden stapelden de berichten over mankementen van de vliegtuigen van Boeing op. Zo verloor een Boeing 777-200 bij het opstijgen een wiel, en verloor een 737-800 een kap van een van de motoren. De Amerikaanse luchtvaartautoriteit FAA heeft een onderzoek geopend, nadat Boeing-ingenieur en klokkenluider Sam Salehpour aan de bel had getrokken. Hij had zijn zorgen geprobeerd kenbaar te maken aan het management van Boeing, maar werd genegeerd. \"Ik heb mensen letterlijk zien springen op vliegtuigonderdelen, om ervoor te zorgen dat ze zouden passen\", zei Salehpour tegen journalisten. "}, {"ID": 2518378, "url": "https://nos.nl/artikel/2518378-noodbevel-leidt-tot-beheersbare-luilak-in-hoeksche-waard", "title": "Noodbevel leidt tot 'beheersbare' luilak in Hoeksche Waard", "date_time": "2024-04-27T11:20:08+0200", "text": "Met een noodbevel heeft de gemeente Hoeksche Waard voorkomen dat grote groepen scooterrijders het eiland vanochtend vroeg onveilig zouden maken. Dertig mensen zijn door de politie tegengehouden toen ze probeerden om de Hoeksche Waard binnen te rijden. Drie mensen werden opgepakt, meldt Rijnmond. De politie spreekt over een 'beheersbare luilak'. Luilak is de traditie om in alle vroegte lawaai te maken en langslapers te bespotten. Burgemeester Van Heijningen had een noodbevel uitgevaardigd voor de afgelopen nacht. Er gold een samenscholingsverbod voor vier of meer personen met scooters of ander gemotoriseerd verkeer. De burgemeester zegt dat hij geen problemen heeft met de luilak-traditie om 's ochtends vroeg lawaai te maken op de ochtend van Koningsdag. Maar de afgelopen jaren liep het uit de hand. \"We zagen voorgaande jaren honderden scooter-, quad- en motorrijders die de dorpsstraten innemen en levensgevaarlijke capriolen uithalen. Dit levert groot gevaar op voor de mensen op straat\", aldus Van Heijningen. \"Er hoeft maar \u00e9\u00e9n bestuurder de macht over het stuur te verliezen, een schuiver in het publiek te maken en dan is het leed niet te overzien. We gaan dus optreden tegen dit zogenaamde luilakken.\" In de praktijk betekende dit dat de politie alle toegangswegen naar het eiland vanochtend vroeg streng controleerde. Op de weg richting Oud-Beijerland werd zelfs alle verkeer gecontroleerd, waarbij de politie ook veel motorrijders inzette. \"Niemand mag naar Oud-Beijerland als je daar niet thuishoort\", aldus een politieagente rond 05.30 uur bij Rijnmond.  Uiteindelijk is aan dertig mensen de toegang tot Hoeksche Waard ontzegd. Twee mensen zijn aangehouden vanwege rijden onder invloed. Ook is een man uit Oud-Beijerland opgepakt omdat hij een boksbeugel bij zich had. De politie is tevreden dat het rustig is gebleven op het eiland. \"Het noodbevel heeft eraan bijgedragen dat we het konden beheersen\", stelt een woordvoerder. Het noodbevel liep om 10.00 uur vanochtend af. Deze week hield de politie ook twee mannen uit Ridderkerk en een man uit Sliedrecht aan voor opruiing in aanloop naar Koningsnacht. Zij worden ervan verdacht op sociale media te hebben opgeroepen tot verstoring van de openbare orde door onveilig gedrag in het verkeer te vertonen op de vroege ochtend van Koningsdag. "}, {"ID": 2518372, "url": "https://nos.nl/artikel/2518372-russische-forbes-journalist-onder-huisarrest-geplaatst", "title": "Russische Forbes-journalist onder huisarrest geplaatst", "date_time": "2024-04-27T10:18:25+0200", "text": "Een journalist die schrijft voor de Russische editie van het Amerikaanse zakentijdschrift Forbes is door een rechtbank in Rusland onder huisarrest geplaatst. Sergej Mingazov werd vrijdag opgepakt voor het verspreiden van nepnieuws over het Russische leger. De Russische journalist werd gearresteerd in zijn woonplaats Chabarovsk, een stad in het oosten van het land, en vastgezet in een detentiecentrum. Ook werden er huiszoekingen verricht en werden computers en telefoons in beslag genomen. Volgens zijn advocaat is hij vastgezet voor een bericht op Telegram over het bloedbad in de Oekra\u00efense stad Boetsja in 2022, meldt de Russische website van Forbes.  In Boetsja werden na de terugtrekking van Russische troepen in april 2022 meer dan 400 lichamen gevonden. Een aantal daarvan vertoonde sporen van marteling. Het Kremlin heeft steeds ontkend dat Russische troepen burgers in Boetsja hebben ge\u00ebxecuteerd en stelt dat de beschuldigingen van oorlogsmisdaden zijn bedoeld om Rusland in een kwaad daglicht te stellen. Rusland treedt sinds de invasie van Oekra\u00efne hard op tegen de kritiek op de oorlog. Met nieuwe wetten is het verspreiden van 'valse informatie' of het in diskrediet brengen van het leger strafbaar gesteld.  Mingazov riskeert volgens zijn advocaat tien jaar celstraf. Hij is voorlopig voor twee maanden onder huisarrest geplaatst door de rechtbank van Chabarovsk. Hij mag ook geen contact hebben met andere mensen dan zijn familieleden, advocaten en artsen en heeft een volledig verbod gekregen op het gebruik van internet. Meerdere journalisten, oppositieleden en burgers zijn veroordeeld tot lange gevangenisstraffen. Een van de bekendste is de Amerikaanse Wall Street Journal-journalist Evan Gershkovich, die sinds ruim een jaar vastzit in een gevangenis in Moskou in afwachting van zijn rechtszaak. De langst opgelegde straf was tegen de prominente activist Vladimir Kara-Murza, die tot 25 jaar werd veroordeeld. "}, {"ID": 2518367, "url": "https://nos.nl/artikel/2518367-spoor-van-vernieling-in-amerikaanse-steden-na-tornado-s", "title": "Spoor van vernieling in Amerikaanse steden na tornado's", "date_time": "2024-04-27T09:17:48+0200", "text": "In de staten Nebraska en Iowa in het Midden-Westen van de Verenigde Staten hebben meerdere tornado's honderden huizen en een lokaal vliegveld met de grond gelijkgemaakt. Vijf mensen raakten gewond. Een van de tornado's raasde door een gebied in Nebraska waar een kilometerslang spoor van vernieling achterbleef. Een gebouw waar op dat moment ongeveer zeventig mensen in zaten, stortte in. Drie mensen raakten daarbij gewond en verschillende mensen kwamen bekneld te zitten. Volgens de autoriteiten kon iedereen ge\u00ebvacueerd worden en waren de verwondingen niet levensbedreigend. Zo ziet de vernieling eruit in Nebraska:  Een stuk verderop, in de stad Omaha, raakten twee mensen gewond. Het vliegveld van Omaha werd ook getroffen door een tornado, passagiers in de terminal werden naar stormkelders gebracht. Een deel van de luchthaven is totaal verwoest. Na een sluiting van ongeveer een uur werd het vliegverkeer weer opgestart. Op beelden is de verwoesting die de tornado's hebben achtergelaten goed te zien. Huizen zijn grotendeels verwoest, van sommige panden is zelfs helemaal niks meer over. Hulpdiensten zijn in groten getale uitgerukt. Ze doorzoeken de huizen op eventuele slachtoffers. Dit zijn beelden van de schade in Iowa:  Het Amerikaanse weerinstituut waarschuwt nog steeds voor zware stormen en onweersbuien, maar dan in de zuidelijke staat Texas. "}, {"ID": 2518361, "url": "https://nos.nl/artikel/2518361-nederlander-in-duitsland-gepakt-met-duizenden-erectiepillen", "title": "Nederlander in Duitsland gepakt met duizenden erectiepillen", "date_time": "2024-04-27T07:26:35+0200", "text": "Een Nederlandse man is in Duitsland betrapt bij het smokkelen van duizenden erectiepillen. Hij had er 4300 in zijn auto liggen, zegt de douane in Aken. De man van 33 was net de grens overgestoken bij Heinsberg, ter hoogte van Sittard, toen hij voor een controle aan de kant werd gezet. Douaniers vonden in de auto twee tassen vol pillen en erectiegels. Die waren verpakt in zo'n honderd enveloppen, allemaal gefrankeerd en geadresseerd aan mensen in Duitsland. Volgens de Duitse douane verklaarde de man dat hij de tassen met erectiemiddelen had aangenomen van iemand die hij niet kende. In een hotel had hij de smokkelwaar moeten doorgeven aan een derde. Tegen de man is een strafrechtelijk onderzoek begonnen wegens overtreding van de wet op de geneesmiddelen. De Duitse autoriteiten doen verder onderzoek naar de herkomst van de pillen en de bestellingen die waren gedaan."}, {"ID": 2518360, "url": "https://nos.nl/artikel/2518360-jongeren-minder-tevreden-over-hoe-koning-willem-alexander-zijn-rol-vervult", "title": "Jongeren minder tevreden over hoe koning Willem-Alexander zijn rol vervult", "date_time": "2024-04-27T07:00:03+0200", "text": "Het vertrouwen in koning Willem-Alexander is sinds de coronacrisis structureel lager dan daarvoor, maar lijkt nu enigszins te stabiliseren. Ook de steun voor de monarchie haalt niet meer het niveau van voor de coronacrisis, maar de staatsvorm kan wel rekenen op bijval van een kleine meerderheid van de bevolking. Dat blijkt uit de jaarlijkse NOS Koningsdag-enqu\u00eate, die halverwege deze maand is uitgevoerd door onderzoeksbureau Ipsos I&amp;O onder 1015 personen. Er zijn wel opvallende verschillen tussen jongeren en ouderen. Nederlanders beoordelen koning Willem-Alexander met een 6,6. Dat is vergelijkbaar met de 6,5 die hij vorig jaar als rapportcijfer kreeg, maar flink lager dan de 7,7 waar hij in 2020 op mocht rekenen. In dat jaar kreeg de koning nog het vertrouwen van driekwart van de bevolking. Sindsdien is het vertrouwen in hem gedaald, tot 44 procent in 2024. Van herstel is dus geen sprake, al is de groep die (zeer) weinig vertrouwen in de koning heeft dit jaar niet verder gegroeid.  Jongeren (18-35 jaar) en ouderen (55 jaar of ouder) denken verschillend over het functioneren van de koning. Vorig jaar zei nog 51 procent van de jongeren tevreden te zijn over de koning, nu is dat 41 procent. Ouderen zijn met 47 procent bijna net zo tevreden over Willem-Alexander als een jaar eerder. Verschil tussen generaties is er ook wat betreft de beoordeling van de kwaliteiten van de koning. Zo vindt de helft van de ouderen de koning 'betrokken', tegenover slechts 29 procent van de jongeren. Ook vinden ouderen Willem-Alexander vaker 'menselijk' en 'meelevend'. Jongeren zijn juist meer te spreken over de manier waarop Willem-Alexander optreedt in de media. Ze vinden de koning vaker 'naturel' en 'professioneel' overkomen dan ouderen. Overigens vinden alle generaties dat de koning minder 'onwennig' overkomt in de media.  Er is een groeiende groep die het niet wenselijk vindt als de koning, die onschendbaar is, zijn mening in het openbaar zou uitspreken over politiek gevoelige kwesties (30 procent, tegenover 25 procent vorig jaar). Dit komt overeen met het niveau van voor de coronaperiode.  Koningin M\u00e1xima krijgt net als vorig jaar een 7,3. Ouderen (bijna driekwart) zijn vaker tevreden over het functioneren van de koningin dan jongeren (ruim de helft). Het percentage ge\u00efnterviewden dat tamelijk tot zeer veel vertrouwen heeft in de koningin ligt met 56 procent hoger dan bij de koning (44 procent). Ook de beoordeling van prinses Amalia is onveranderd met een 7,0. Veel Nederlanders hebben een positieve indruk van de prinses. Ze wordt 'volwassen', 'slim', 'betrokken', 'ambitieus', 'gemotiveerd' en 'een goede opvolger' genoemd.  De steun voor de monarchie blijft stabiel ten opzichte van de afgelopen jaren, maar is wel een stuk lager dan voor de coronacrisis. Een aantal misstappen van de koninklijke familie tijdens die crisis heeft effect gehad op het draagvlak voor de monarchie als staatsvorm, concluderen de onderzoekers. Onder andere de vakantie in Griekenland tijdens een lockdown wordt genoemd. Vier jaar later lijkt er volgens hen sprake van blijvende schade.  De vraag of het imago van de monarchie zal verbeteren als de prinsessen een grotere publieke rol krijgen, leidt tot verdeeldheid. Ruim 30 procent verwacht dat dat inderdaad een positieve invloed zal hebben, maar ruim 40 procent denkt van niet. Het feit dat het oudste kind van de vorst(in) automatisch troonopvolger is, kan rekenen op de steun van bijna de helft van de Nederlanders. Na een jarenlange daling lijkt het draagvlak voor die traditie nu te stabiliseren.   \"Voor de Oranjes stabiliseren de cijfers, maar zijn ze wel een stuk lager dan vroeger. Aan het nieuwe normaal zal het paleis moeten wennen. Op Koningsdag kan de familie voluit meeliften op de positieve golf van die dag. De hoop bij hen is dat dat op meer momenten kan. Daarom wordt er ook gekeken naar het moderniseren van Prinsjesdag. Wel is er een zekere rust in het koningschap van Willem-Alexander gekomen. Het gaat weer vooral over hem als koning en niet zozeer over de persoon of persoonlijke acties van hem. En ook thuis is de situatie in rustiger vaarwater, nu prinses Amalia terug is in Nederland en hier weer kan studeren en wonen. Die situatie heeft er hard ingehakt, zo weten we van kringen rond het Hof.\" De koning en zijn familie bezoeken traditiegetrouw op Koningsdag een gemeente in Nederland, zoals dit jaar Emmen. De helft van de Nederlanders waardeert deze offici\u00eble manier waarop Koningsdag wordt gevierd. En een ruime meerderheid vindt het een belangrijke traditie die Nederlanders verbindt. Al hechten ouderen duidelijk meer aan deze traditie dan jongeren. "}, {"ID": 2518359, "url": "https://nos.nl/artikel/2518359-propvolle-autoterminals-door-opmars-chinese-auto-dat-is-niet-het-hele-verhaal", "title": "Propvolle autoterminals door opmars Chinese auto? Dat is niet het hele verhaal", "date_time": "2024-04-27T06:52:12+0200", "text": "Er zijn geen parkeerplekken meer te vinden op de autoterminals van havens, schrijven verschillende (inter)nationale nieuwsmedia de afgelopen weken. Allemaal te wijten aan de opmars van de elektrische auto uit China, is de conclusie. En dan ook nog eens terwijl de vraag al terugloopt. Daarom staan natuurlijk al die terminals zo vol. Maar het ligt genuanceerder. Het rommelt inderdaad wat op de elektrische automarkt. Vorige week werd bekend dat bij Tesla bijvoorbeeld 10 procent van de banen verdwijnt na tegenvallende verkoopcijfers. Ook bij Polestar zijn honderden banen geschrapt. In februari voorspelde ElaadNL al dat de groei van de elektrische automarkt wat zal afnemen. Maar dit kenniscentrum mag dan verwachten dat de groei op korte termijn stokt, op de lange termijn maakt dat niet uit. Autofabrikanten zetten er namelijk al vol op in, batterijen worden steeds beter en goedkoper en in China - een belangrijke speler - is de keuze voor elektrisch allang gemaakt. Dat wil nog niet zeggen dat de markt al wordt bestormd door de Chinese merken. De Chinese automarkt klopt wel zachtjes op de deur van Europa, maar van overspoeling is geen sprake: het marktaandeel is nog steeds heel klein.  China ziet dat wel graag veranderen. Chinese merken verschepen auto's naar Europa, en die komen veelal via Belgische en Nederlandse havens de markt op. De Chinezen werken anders dan veel Europese merken. Die laatste produceren auto's op bestelling van onder meer autodealers. Chinese merken (en het Amerikaanse Tesla) hebben de productie, assemblage en verkoop allemaal in eigen handen. Zij produceren naar eigen wens en hun aanbod is dus minder afgestemd op de vraag. De haven ziet dus een toename van merken die geen showrooms meer hebben, maar hun auto direct aan de klant leveren. \"Die auto's staan dus langer in de haven te wachten op een koper, wat het capaciteitsproblemen verergert, maar niet veroorzaakt.\"  Want die drukte op de havens lijkt ook helemaal niet nieuw - in ieder geval niet bij het Belgische Zeebrugge, de grootste autohaven ter wereld. Vorig jaar gingen daar 3,5 miljoen nieuwe auto's doorheen. \"Dit is geen nieuw probleem, maar speelt al jaren\", zegt de woordvoerder. \"Er zijn bijvoorbeeld te weinig chauffeurs om de auto's naar de juiste garage te brengen en er zijn te weinig schepen en bemanning voor een goede doorloop bij de 'short stay': auto's die snel naar het Verenigd Koninkrijk zouden oversteken. En we zitten qua aantallen nog niet eens op het niveau van voor corona.\" Meer wachtende auto's, die zijn er ook in Nederlandse havens - al zeggen de grote drie, Amsterdam, Rotterdam en Vlissingen dat er niet echt sprake is van een probleem. De haven van Rotterdam, van oudsher een haven voor Koreaanse en nu ook Chinese merken, ziet wel dat er wat meer auto's binnenkomen dan er weggaan, maar dat de autoterminals dit opvangen door extra parkeerplekken buiten de haven te regelen. Dat is niet te controleren bij terminals zelf: benaderde autoterminals willen om commerci\u00eble redenen niet reageren.  De Nederlandse koper dan. De autobranche en lobbyclubs voor elektrisch rijden maken al langer een punt van de voordelen die waarschijnlijk helemaal worden afgebouwd, maar waarover onduidelijkheid heerst of dat echt gaat gebeuren. De markt is volgens de branche nog niet genoeg op stoom om zonder lokkertjes op zichzelf te staan. Een van die fiscale voordelen is een vrijstelling op de motorrijtuigenbelasting (mrb). Eigenlijk zouden elektrische autorijders vanaf volgend jaar dezelfde belasting gaan betalen als fossiele brandstofauto's, maar uit de Voorjaarsnota van vorige week bleek dat het demissionaire kabinet de belasting de komende jaren langzamer gaat opbouwen dan gepland.  In ruil voor die verlenging van de mrb-vrijstelling sneuvelde wel de aanschafsubsidie van 2000 euro voor een tweedehands elektrische auto: die eindigt dit jaar. De vrijstelling op de aanschafbelasting (bpm) van een elektrische auto geldt nog dit jaar. Een deel van de voordelen verdwijnt dus, een deel is verlengd. Zien we die onzekerheid waar de branche mee blijft schermen al terug in de cijfers? Nee. De Bovag constateert nog steeds een groei. \"Er is gewoon vraag en een groeiend aanbod.\"  Kortom, de soep wordt niet zo heet gegeten als zij wordt opgediend. Er is inderdaad sprake van een toenemend en veranderend aanbod, maar het marktaandeel Chinese merken is nog heel klein. Het capaciteitsprobleem bij de autoterminals is meerledig en in Nederland is er (nog) niet echt sprake van een teruglopende vraag. "}, {"ID": 2518358, "url": "https://nos.nl/artikel/2518358-wekdienst-27-4-koningsdag-in-emmen-ek-s-in-drie-sporten", "title": "Wekdienst 27/4: Koningsdag in Emmen \u2022 EK's in drie sporten", "date_time": "2024-04-27T06:48:25+0200", "text": "Goedemorgen! Koning Willem-Alexander viert zijn 57ste verjaardag in Emmen en op deze Koningsdag gaan Nederlandse sporters vol voor de medailles op EK's in liefst drie sporten: roeien, judo en turnen.  Eerst het weer: Het wordt wisselend bewolkt vandaag met hier en daar wat regen. Ook de zon laat zich af en toe zien en het wordt tussen de 14 en 18 graden. Vanmiddag kan het op sommige plekken ook gaan onweren.  Ga je de weg op? Hier vind je het overzicht van de files en werkzaamheden. En hier zie je de actuele situatie op het spoor.    De Amerikaanse minister van Buitenlandse Zaken Blinken zegt dat zijn land bewijs heeft gezien dat China probeert om de aankomende Amerikaanse presidentsverkiezingen \"te be\u00efnvloeden en zich erin te mengen\". Hij deed zijn uitspraken in een interview met CNN, aan het eind van een driedaagse trip naar China. Blinken gaf geen details over de manier de verkiezingen be\u00efnvloed zouden worden, maar noemde het \"totaal onaanvaardbaar\". De minister zei verder dat hij in China de waarschuwing had herhaald van president Biden. Die zei afgelopen najaar op een top met de Chinese president Xi dat Peking zich niet moest bemoeien met de presidentsverkiezingen. Xi zou daarmee hebben ingestemd.    Een lintje tijdens de jaarlijkse lintjesregen is een van de mooiste gebaren die een vrijwilliger kan krijgen. Maar dat gold niet voor Piet de Haan uit Dokkum. De Fries was gisteren blij met alle loftuitingen aan zijn adres, maar bedankte voor het lintje: \"Ik heb een probleem met Zijne Majesteit\".  Fijne Koningsdag!"}, {"ID": 2518356, "url": "https://nos.nl/artikel/2518356-blinken-aanwijzingen-dat-china-presidentsverkiezingen-vs-wil-beinvloeden", "title": "Blinken: aanwijzingen dat China presidentsverkiezingen VS wil be\u00efnvloeden", "date_time": "2024-04-27T04:45:00+0200", "text": "De Amerikaanse minister van Buitenlandse Zaken Blinken zegt dat zijn land bewijs heeft gezien dat China probeert om de aankomende Amerikaanse presidentsverkiezingen \"te be\u00efnvloeden en zich erin te mengen\". Hij deed zijn uitspraken in een interview met CNN, aan het eind van een driedaagse trip naar China. Blinken gaf geen details over de manier de verkiezingen be\u00efnvloed zouden worden, maar noemde het \"totaal onaanvaardbaar\". De minister zei verder dat hij in China de waarschuwing had herhaald van president Biden. Die zei afgelopen najaar op een top met de Chinese president Xi dat Peking zich niet moest bemoeien met de presidentsverkiezingen. Xi zou daarmee hebben ingestemd. China heeft al vaker gezegd dat het zich niet inlaat met binnenlandse gelegenheden van andere landen. Zes jaar geleden zei de toenmalige Amerikaanse president Trump al dat China probeerde de tussentijdse verkiezingen te be\u00efnvloeden. Die uitspraken in de VN-Veiligheidsraad in New York werden eveneens niet nader toegelicht.  Blinken was voor de tweede keer in tien maanden in China om de broze relatie tussen de grootmachten te verbeteren. De landen verschillen op veel punten van mening, zoals bij de kwestie rond Taiwan, het Amerikaanse exportverbod op geavanceerde technologie en plannen in de VS om het gebruik van de Chinese video-app TikTok te verbieden.  Ook is Washington het niet eens met de steun van Peking aan Moskou. Blinken zei daarover tegen CNN dat de VS en andere landen maatregelen zullen nemen als Peking blijft doorgaan met die steun. Om wat voor maatregelen het gaat, werd niet duidelijk. Xi zei tijdens het bezoek van Blinken dat er in de relatie met de VS de afgelopen maanden \"enige positieve vooruitgang\" is geboekt. Ook zei hij dat de landen partners moeten zijn en geen rivalen. "}, {"ID": 2518355, "url": "https://nos.nl/artikel/2518355-ambulancemedewerker-vs-veroordeeld-na-toedienen-overdosis-ketamine-aan-arrestant", "title": "Ambulancemedewerker VS veroordeeld na toedienen overdosis ketamine aan arrestant", "date_time": "2024-04-27T03:36:39+0200", "text": "Een Amerikaanse ambulancemedewerker is veroordeeld voor de dood van een 23-jarige man in Denver. Het slachtoffer, Elijah McClain, kreeg bij zijn arrestatie in 2019 het verdovingsmiddel ketamine toegediend en overleed een aantal dagen later. Uit onderzoek bleek dat de dosis ketamine te hoog was. De inmiddels ontslagen ambulancemedewerker, Jeremy Cooper, kreeg een celstraf van veertien maanden opgelegd. In die periode mag hij wel buiten de gevangenis aan het werk, maar de avonden en weekenden moet hij in de cel doorbrengen. Cooper riskeerde een gevangenisstraf van maximaal drie jaar nadat hij en een collega waren aangeklaagd voor dood door schuld. De collega werd vorige maand veroordeeld tot vijf jaar cel, omdat hij op grond van een ernstigere aanklacht werd veroordeeld.  McClain liep in augustus 2019 in een buitenwijk van Denver toen hij werd tegengehouden door de politie. Agenten hadden een melding gekregen over een verdachte persoon in de buurt. De zwarte man negeerde in eerste instantie de bevelen van de politie om te stoppen, waarna de agenten hem in een wurggreep hielden. Met een bodycam werd vastgelegd dat McClain meermaals zei dat hij niet kon ademen. De agenten riepen een ambulance op waarna de man de ketamine kreeg toegediend, volgens de ambulancemedewerkers om hem te kalmeren. Op weg naar het ziekenhuis kreeg de man een hartaanval. Hij overleed drie dagen later. In deze zaak is eerder de politieman veroordeeld die McClain in de wurggreep hield. Hij kreeg eveneens veertien maanden cel opgelegd. Twee andere agenten werden vrijgesproken. "}, {"ID": 2518354, "url": "https://nos.nl/artikel/2518354-explosie-en-brand-in-woning-oosterhout-bewoonster-zwaargewond", "title": "Explosie en brand in woning Oosterhout, bewoonster zwaargewond", "date_time": "2024-04-27T01:13:04+0200", "text": "In een woning in het Brabantse Oosterhout heeft brand gewoed na een zware explosie. De bewoonster van dat rijtjeshuis aan de Langenhof raakte daarbij zwaargewond. Ze is naar het brandwondencentrum in Rotterdam gebracht. Vanwege de schade moesten de bewoners van vier huizen in de buurt de nacht elders doorbrengen. De explosie was aan het eind van de avond. Door de klap kwam de pui van de woning in de voortuin te liggen en raakte de achterkant zwaar beschadigd. Na de ontploffing sloegen de vlammen uit de woning en tijdens het blussen werd een tweede explosie gehoord. De oorzaak van de ontploffingen is nog niet bekend, maar de brandweer gaat niet uit van een aanslag. Tegen 01.30 uur was de brand onder controle. De brandweer probeerde te voorkomen dat het vuur oversloeg naar huizen in de buurt. Uit voorzorg werden negen woningen ontruimd. De bewoners van vijf huizen konden weer terug nadat de brand onder controle was, de rest moest elders een slaapplek vinden. De burgemeester van Oosterhout was ook aanwezig."}, {"ID": 2518353, "url": "https://nos.nl/artikel/2518353-jongere-gewond-na-val-bij-beklimmen-steiger-westertoren-amsterdam", "title": "Jongere gewond na val bij beklimmen steiger Westertoren Amsterdam", "date_time": "2024-04-27T00:45:40+0200", "text": "In Amsterdam is een jongere gewond geraakt na een val van een steiger bij de Westertoren, aan de Prinsengracht. Het slachtoffer viel volgens de politie enkele verdiepingen naar beneden en is met onbekend letsel naar het ziekenhuis gebracht. De jongere was met vier anderen de steiger op gegaan. Wat ze daar deden, kon de politie nog niet zeggen. Alle vijf de jongeren zijn aangehouden. De vier die niet gewond raakten zijn naar het politiebureau gebracht. De Westertoren staat in de steigers vanwege groot onderhoud."}, {"ID": 2519684, "url": "https://nos.nl/artikel/2519684-pro-palestijnse-demonstranten-uva-en-utrecht-niet-van-plan-om-weg-te-gaan", "title": "Pro-Palestijnse demonstranten UvA en Utrecht niet van plan om weg te gaan", "date_time": "2024-05-07T22:49:19+0200", "text": "De pro-Palestijnse demonstranten die sinds vanmiddag protesteren bij het Binnengasthuis van de Universiteit van Amsterdam en de Universiteitsbibliotheek in Utrecht zijn niet van plan om weg te gaan. De betogers hebben barricades opgeworpen om de mobiele eenheid weg te houden bij een eventuele ontruiming. In beide steden is de politie aanwezig, maar er wordt nog niet ingegrepen. In Amsterdam begon de actie vandaag op het Roeterseiland, waar gisteren ook werd gedemonstreerd. Vervolgens verplaatsten de demonstranten zich naar elders in het centrum van Amsterdam en blokkeerden het Binnengasthuis, een van de hoofdlocaties van de universiteit. De demonstratie is een initiatief van docenten en studenten van de UvA. Duizenden mensen doen eraan mee. Een aantal demonstranten zegt zich te hebben aangesloten uit solidariteit met de demonstranten van gisteren. Volgens hen was die betoging vreedzaam, maar werd die verstoord door mensen van buitenaf. De politie is vandaag met een klein aantal ME-busjes aanwezig. Ook hangt er een drone van de politie in de lucht en vliegt er soms een politiehelikopter. De driehoek (burgemeester, hoofdofficier van justitie en hoofdcommissaris van politie), is aan het overleggen of de politie mag ingrijpen.  \"De sfeer is hier aan het omslaan. Er zijn veel mensen en die hebben zich inmiddels verschanst in gebouwen en daaromheen. Ik heb pallets en bakstenen zien liggen. Het begon vreedzaam vanmiddag. Toen zag ik ook veel studenten en docenten. Nu zijn er meer actievoerders van buitenaf bij gekomen. Op sociale media is er ook actief opgeroepen om naar de protestplekken toe te komen en spullen mee te nemen. Het lijkt er niet op dat de demonstranten van plan zijn om naar huis te gaan. Ze geven advies over welke advocaat je moet bellen als de politie ingrijpt. Wat de gemeente gaat beslissen is nog onduidelijk. Zo sprak ik ook een aantal agenten die er echt doorheen zitten en geen idee hebben wat er nu nog gaat gebeuren.\" Het is de tweede dag op rij dat pro-Palestijnse demonstranten een terrein van de Universiteit van Amsterdam bezetten. Gisteren werd de bezetting van het Roeterseiland met geweld be\u00ebindigd. Daarbij werden 140 demonstranten aangehouden.  Ongeveer 150 demonstranten bezetten sinds vanmiddag ook het binnenterrein van de Universiteitsbibliotheek aan de Drift in Utrecht. Ook zij eisen dat de Universiteit Utrecht zich uitspreekt over de situatie in Gaza en alle banden met Isra\u00eblische universiteiten verbreekt. De bezetting begon rond 16.45 uur. Een woordvoerder van de demonstranten heeft laten weten dat ze niet van plan zijn om weg te gaan, tot hun eisen zijn ingewilligd.  "}, {"ID": 2519675, "url": "https://nos.nl/artikel/2519675-stormy-daniels-getuigt-in-zwijggeldzaak-over-seks-met-trump", "title": "Stormy Daniels getuigt in zwijggeldzaak over seks met Trump", "date_time": "2024-05-07T21:56:03+0200", "text": "Voormalig pornoster Stormy Daniels is voor het eerst aan het woord geweest in de strafzaak tegen de Amerikaanse oud-president Donald Trump. In de rechtszaal waren geen camera's aanwezig, maar persbureaus melden dat Daniels gedetailleerd vertelde over de seks die ze zou hebben gehad met Trump in een hotelkamer. Het is de eerste strafzaak tegen een Amerikaanse ex-president in de geschiedenis van de Verenigde Staten. De 77-jarige Trump staat terecht voor het betalen van zwijggeld aan de ex-pornoactrice. Hij zou zo een seksschandaal hebben willen voorkomen in de aanloop naar de presidentsverkiezingen van 2016, die door Trump werden gewonnen. De twee zouden in 2006 een affaire hebben gehad. \"Toen hij de deur opende droeg hij een satijnen pyjama\", vertelde Daniels vandaag in de rechtszaal. \"Nadat ik even naar de badkamer was gegaan, lag Trump plots in zijn boxershort en T-shirt op het bed.\" De voormalige president zat in de rechtszaal een paar meter verderop en keek zwijgend toe.  Bij de seks die de twee zouden hebben gehad, gebruikte Trump volgens Daniels geen condoom. Allemaal details die Daniels al in 2016 naar buiten wilde brengen toen Trump meedeed aan de presidentsverkiezingen. Door haar 130.000 dollar te betalen zou Trump dat hebben willen voorkomen. Hij voerde die betaling op als juridische kosten en dat zou neerkomen op valsheid in geschrifte. Als aangetoond kan worden dat Trump inderdaad valsheid in geschrifte heeft gepleegd om de uitkomst van de verkiezingen te be\u00efnvloeden, is dat een strafbaar feit. Hij kan in dat geval maximaal vier jaar gevangenisstraf krijgen. De oud-president heeft de beschuldigingen van Daniels altijd tegengesproken. In totaal lopen er vier strafzaken tegen hem. Die gaan onder meer over Trumps pogingen om de verkiezingsuitslag van 2020 ongedaan te maken. Die kwestie zal vermoedelijk pas na de presidentsverkiezingen van november worden behandeld. "}, {"ID": 2519671, "url": "https://nos.nl/artikel/2519671-hulporganisaties-vrezen-voor-humanitaire-situatie-gaza-na-overname-rafah-grens", "title": "Hulporganisaties vrezen voor humanitaire situatie Gaza na overname Rafah-grens", "date_time": "2024-05-07T21:18:45+0200", "text": "Op de korte termijn is het vooruitzicht somber voor de honderdduizenden Palestijnen met ernstige honger in Gaza. De twee belangrijkste toevoerlocaties voor noodhulp zijn dicht sinds Isra\u00ebl vandaag de grensovergang bij Rafah heeft ingenomen. De overgang bij Kerem Shalom, in de zuidoostelijke punt van Gaza, werd zondag al afgesloten na een raketaanval door Hamas. In het noorden van Gaza is volgens de VN al sprake van hongersnood en hulporganisaties waarschuwen dat die humanitaire crisis verder zal verslechteren door de sluiting van de grensovergangen. \"De catastrofale honger in Noord-Gaza zal nog veel erger worden als de toevoerroutes wegvallen\", zei VN-hulporganisatie UNRWA op X. Volgens een woordvoerder van OCHA, de VN-organisatie voor humanitaire hulp, was deze ochtend \"een van de duisterste in deze zeven maanden durende nachtmerrie\".  Ook Michiel Servaes, directeur van Oxfam Novib in Nederland, vreest het ergste. \"De grensovergangen zijn de levenslijn voor twee miljoen Gazanen\", vertelt hij. \"In zekere zin zijn we terug bij af. Het hele gebied is afgesloten en mensen zijn weer overgeleverd aan de spullen die ze nog hebben.\" Het doet hem denken aan de eerste weken na 7 oktober, toen de grenzen van Gaza volledig dicht waren. \"Maar de mensen zijn er nu al slecht aan toe. Als humanitaire hulp uitblijft, komen mensen in acute nood.\" Servaes heeft nauw contact met zijn collega's in Gaza en hoort dat de effecten direct merkbaar zijn. \"Ik heb gehoord dat de voedselprijzen op de markt vijf keer zo hoog zijn geworden.\"  Sinds de sluiting van de twee belangrijkste grensovergangen wordt alleen de grensovergang bij Erez in het noorden van Gaza nog gebruikt. Daar kwamen vandaag wel een aantal vrachtwagens met noodhulp binnen, zegt een VN-woordvoerder, maar dat is bij lange na niet genoeg. Bovendien zou bij die noodhulp geen brandstof hebben gezeten. En juist daaraan is behoefte. Volgens OCHA heeft Gaza nog maar voor \u00e9\u00e9n dag brandstof. De toevoer van benzine en diesel is cruciaal om stroom op te wekken voor bijvoorbeeld ziekenhuizen.  In maart luidde het IPC, de internationale waakhond voor voedselzekerheid, de noodklok. Volgens een voorspelling zouden 1,1 miljoen Gazanen tussen 16 maart en 15 juli te maken krijgen met 'catastrofale voedselonzekerheid' (fase 5). Dat is het hoogste waarschuwingsniveau dat het IPC kan geven en houdt in dat het voedselgebrek dusdanig is dat het fataal kan zijn.  Hulporganisaties als Human Rights Watch en Oxfam Novib beschuldigen Isra\u00ebl van het inzetten van honger als wapen. NOS op 3 maakte eerder deze video over honger in Gaza:  De afgelopen maand liet Isra\u00ebl mondjesmaat meer noodhulp toe. Uit data van OCHA blijkt dat de laatste tijd meer medicijnen, brandstof en voedsel de afgesloten enclave binnenkwamen. Gisteren passeerden bijvoorbeeld ruim 340 trucks de grensposten van Gaza. Dat was nog altijd minder dan de 500 dagelijkse vrachtladingen van voor de oorlog, maar fors meer dan in de eerste maanden van de oorlog.  De VN waarschuwde gisteren nog dat dat bij lange na niet genoeg is om hongersnood te voorkomen. Daarnaast worden de mensen die de noodhulp het hardst nodig hebben niet bereikt, zei de directeur van VN-organisatie UNRWA. \"Als we toestemming vragen voor een konvooi van het zuiden naar het noorden, wordt dat systematisch afgewezen.\" En nu de belangrijkste grensovergangen gesloten zijn, nemen de zorgen over de humanitaire situatie in Gaza verder toe. Daarbovenop vrezen Gazanen voor een breder offensief in Rafah. Gisteren riep Isra\u00ebl de bevolking van Oost-Rafah op om uit het gebied te vertrekken naar Khan Younis of de kustplaats Al-Mawasi, maar hulporganisaties zetten hun vraagtekens bij de veiligheid van deze 'humanitaire zones'.  Een groot deel van de ziekenhuizen in de Gazastrook is beschadigd of helemaal verwoest. 23 ziekenhuizen zijn niet meer operationeel vanwege materi\u00eble schade of gebrek aan elektriciteit of brandstof. De rest is slechts deels of minimaal actief.  Dat is een humanitair drama: hulpverleners zeggen dat Gazanen bijna nergens meer terechtkunnen als ze ziek, gewond of ondervoed zijn. Nu de toevoer van brandstof helemaal stilstaat, is onduidelijk wat dat zal betekenen voor de ziekenhuizen die nog (deels) operationeel zijn. Het is dan ook vooral dat gebrek aan brandstof dat hulporganisaties zorgen baart. Zo vertelt Servaes dat zijn collega's van Oxfam nog brandstof hebben voor drie \u00e0 vier dagen. \"Daarna kunnen zij zich niet meer door het gebied verplaatsen en is het verspreiden van noodhulp onmogelijk\", vertelt hij. \"Ik weet niet exact hoe het met andere hulporganisaties zit, maar het zou mij niet verbazen als zij ook geen grote voorraden aan brandstof hebben.\" "}, {"ID": 2519669, "url": "https://nos.nl/artikel/2519669-carrie-ten-napel-gaat-vooravondshow-op-vrijdag-maken-op-npo-1", "title": "Carrie ten Napel gaat vooravondshow op vrijdag maken op NPO 1", "date_time": "2024-05-07T20:48:30+0200", "text": "Carrie ten Napel krijgt vanaf dit najaar een programma op vrijdagavond. Ze gaat op NPO 1 een programma maken in de vooravond, op het tijdsslot dat van maandag tot en met donderdag in handen komt van Eva Jinek. \"Het wordt een talkshow over de actualiteit, zonder politieke onderwerpen, maar wel met livemuziek\", zegt Jan Slagter van omroep Max in het AD. Ten Napel gaat het programma presenteren vanuit de kantine van voetbalclub VV IJsselmeervogels in Spakenburg. Al eerder werd bekend dat Eva Jinek in het nieuwe tv-seizoen van maandag tot en met donderdag voor de AVROTROS een talkshow op NPO 1 gaat presenteren. Jinek kondigde in juli vorig jaar aan de overstap te maken van RTL naar de publieke omroep. Carrie ten Napel presenteert nu geregeld samen met Charles Groenhuijsen de talkshow Op1, op de late avond. Ook presenteert ze af en toe Tijd voor Max. "}, {"ID": 2519665, "url": "https://nos.nl/artikel/2519665-tiktok-zet-aanval-in-tegen-wet-vs-die-app-dwingt-tot-verkoop-of-verbod", "title": "TikTok zet aanval in tegen wet VS die app dwingt tot verkoop of verbod", "date_time": "2024-05-07T20:13:27+0200", "text": "Video-app TikTok heeft een rechtszaak aangespannen tegen de Amerikaanse overheid. Doel is om een wet te voorkomen waarmee het Chinese moederbedrijf ByteDance wordt gedwongen TikTok te verkopen. Het is het begin van een waarschijnlijk lange procedure die vermoedelijk eindigt bij het Hooggerechtshof. \"Voor de eerste keer in de geschiedenis heeft het Congres een wet aangenomen die een platform onderwerpt aan een permanent landelijk verbod\", zegt TikTok. Het bedrijf noemt de wet \"ongrondwettelijk\" en stelt dat de wet ingaat tegen de vrijheid van meningsuiting, een zeer groot goed in de VS.  Aanleiding voor de aanklacht is een wet die twee weken geleden werd ondertekend door president Biden. Die stelt dat TikTok verkocht moet worden binnen negen maanden, een periode die nog eens kan worden verlengd met drie maanden. Lukt dat niet binnen die tijd, dan wordt de app in feite verboden in de VS. In de praktijk mogen de downloadwinkels van Apple en Google - die samen de mobiele markt domineren - de app dan niet meer aanbieden aan nieuwe klanten. Nog belangrijker is dat ook hostingpartijen, die zorgen dat dit soort apps functioneren, ook geen zaken meer mogen doen met TikTok. In de aanklacht zegt TikTok dat een verkoop \"simpelweg niet mogelijk is: niet commercieel, niet technologisch, niet juridisch\". En volgens het bedrijf kan dit helemaal niet binnen de gestelde negen maanden. \"Er is geen twijfel: de wet dwingt het sluiten van TikTok af per 15 januari 2025, waarmee 170 miljoen Amerikanen die het platform gebruiken het zwijgen wordt opgelegd.\" Ook stelt het bedrijf dat een losstaande Amerikaanse versie van TikTok niet \"commercieel realistisch is\". Dit omdat TikTok, net als concurrenten, wereldwijd opereren met content die overal beschikbaar is. Als de app in de VS wordt losgetrokken van de rest, zo betoogt het bedrijf, wordt de app een \"eiland\". Gebruikers zien dan dus niets vanuit andere delen van de wereld en daarmee wordt de app veel minder waard.  Amerikaanse politici zijn al tijden heel kritisch op TikTok. Dat heeft ermee te maken dat de app van Chinese makelij is en onderdeel is van het in China opgerichte ByteDance. De vrees is dat Peking via de app bij data van tientallen miljoenen Amerikanen kan komen en dat de overheid via het algoritme desinformatie kan verspreiden. Bewijs dat dit ook daadwerkelijk gebeurt is nog nooit gegeven. TikTok heeft de beschuldigingen over inmenging vanuit Peking altijd tegengesproken. Ook het feit dat veel kinderen in de VS vermoedelijk verslaafd zijn aan de app is een belangrijk punt. Het leidde al tot meerdere pogingen om de app te verbieden. Zo probeerde in 2020 toenmalig president Trump dat, maar zijn poging strandde in de rechtszaal. Vorig jaar maart leek een verbod opnieuw nabij, na een zeer pittige hoorzitting van de ceo van TikTok voor het Amerikaanse Congres. Wetsvoorstellen verdwenen daarna echter van het toneel. Daarna werd het maandenlang stil. Maar schijn bedriegt: achter de schermen werd gewerkt aan een wet die mogelijk wel een rechtszaak zou overleven. Die wet kwam in maart door het Huis van Afgevaardigden, maar leek vervolgens te stranden in de Senaat. Totdat deze werd toegevoegd aan steunpakketten voor Isra\u00ebl en Oekra\u00efne. Daarbij werd de periode die ByteDance kreeg om de verkoop te regelen langer gemaakt. ByteDance lijkt ondertussen een verkoop niet te zien zitten. Persbureau Reuters meldde eind vorige maand op basis van bronnen dat het moederbedrijf liever TikTok ziet verdwijnen uit de VS dan dat het tot een overname komt. De enige optie die dan overblijft, is de juridische weg. Die is vandaag officieel ingeslagen. "}, {"ID": 2519664, "url": "https://nos.nl/artikel/2519664-duitse-politici-alert-op-geweld-we-spreken-codewoorden-af-bij-het-flyeren", "title": "Duitse politici alert op geweld: 'We spreken codewoorden af bij het flyeren'", "date_time": "2024-05-07T19:57:26+0200", "text": "Een Duitse politicus op campagne is wel wat gewend. Afgewende blikken als je een flyer aanbiedt, gebrom of zelfs gescheld. Maar sinds de brute mishandeling van SPD-politicus Matthias Ecke zijn campagneteams extra alert. De Duitse regering werkt aan meer maatregelen. SPD'er Frederic Augustin (26) - \"zeg maar Freddy\" - flyert met een vrijwilliger in een drukke winkelstraat in het Berlijnse stadsdeel Gesundbrunnen. Linkse partijen zoals de SPD hebben er een grote achterban, maar toch is ook hij op zijn hoede. \"Ik ben echt geschrokken van de aanval op Matthias Ecke, het is zo'n aardige man\", zegt Augustin, die samen met Ecke op de SPD-kandidatenlijst staat voor de Europese verkiezingen. Ook hij is op zijn hoede voor geweld tegen politici. \"Ik flyer nooit alleen, maar altijd samen met een ander. Ook spreken we codewoorden af. Als een gesprek met een kiezer onprettig is, vraag ik mijn collega bijvoorbeeld om water. Hij weet dan dat de situatie uit de hand loopt.\" Bang is hij niet. Bezorgd zijn vooral zijn ouders: \"Ik heb hen direct opgebeld na de aanval op Matthias Ecke en uitgelegd dat ik voorzichtig te werk ga.\"  De aanval op Matthias Ecke heeft niet alleen onder collega's als Augustin tot een schokgolf geleid. De Europarlementari\u00ebr werd vrijdagavond door vier 17- en 18-jarigen het ziekenhuis in geslagen toen hij posters ophing in Dresden. De SPD'er liep verschillende botbreuken op. Kort daarvoor had vermoedelijk dezelfde groep een campagnemedewerker van De Groenen belaagd. De vier verdachten zijn inmiddels ge\u00efdentificeerd. Het onderzoek naar hun motief loopt nog, maar de politie zegt dat minstens \u00e9\u00e9n van hen zich in \"het rechtse spectrum\" ophoudt. De SPD in Saksen wees kort na de aanval naar de rechts-radicale AfD, die \"zaden van haat\" gezaaid zou hebben. Volgens bondsminister Faeser van Binnenlandse Zaken (ook van de SPD) is sprake van een \"nieuwe dimensie van antidemocratisch geweld\". Zij sprak vandaag met alle verantwoordelijke deelstaatministers over maatregelen om politici beter te beschermen. Gedacht wordt aan meer aanwezigheid van politie bij campagneactiviteiten. Ook zou geweld tegen politici harder kunnen worden bestraft. Sinds de moord op CDU-politicus Walter L\u00fcbcke door een neonazi in 2019 houdt de Duitse regering statistieken bij over bedreigingen tegen politici. Vorig jaar werden 2790 aanvallen gemeld. In bijna de helft van de gevallen waren De Groenen het doelwit, gevolgd door de AfD (478 meldingen) en SPD (420 meldingen). De aantallen nemen de afgelopen jaren toe. De ministers spreken stevige taal, maar veel kunnen ze eigenlijk niet doen. Het is een onmogelijke klus om iedere lokale politicus te beschermen in een campagne. Het gaat bovendien om een zeer groot aantal vrijwilligers: Duitsers zijn fervente flyeraars en posterplakkers. Ze overtoepen elkaar graag met de hoeveelheid billboards en posters. Ook Freddy Augustin verwacht niet direct grote maatregelen. \"Duitsland kent bijna 11.000 gemeenten, en er wonen 80 miljoen mensen. Je kunt onmogelijk iedereen beschermen die politiek actief is. Daar heeft de politie geen capaciteit voor\"  De oplossing ligt volgens hem meer in de politiek zelf. Het politieke debat is door de opkomst van extreemrechts harder geworden, zegt hij. \"Door extreemrechts wordt iedereen die zich met politiek bezighoudt compleet geminacht. Terwijl wij ook maar gewoon mensen zijn, en vaak vrijwilligers, die de politiek ingaan omdat we in iets geloven.\" Hij hoopt dat men beter beseft welke invloed harde taal over politici heeft bij de achterban. De mishandelde politicus Matthias Ecke liet gisteren vanuit het ziekenhuis van zich horen. Bij een selfie met een blauw oog schreef hij dankbaar te zijn voor alle steun. \"Maar het gaat niet alleen om mij. Het gaat erom dat niemand bang zou moeten zijn om zijn mening te uiten in een democratie.\"  Ecke hoopt binnenkort zijn campagne weer te kunnen oppakken. Ook Augustin wil zich niet monddood laten maken. \"Want dat is precies wat ze willen\", zegt hij strijdbaar. \"Ik ga alleen maar meer flyers uitdelen!\" "}, {"ID": 2519657, "url": "https://nos.nl/artikel/2519657-1700-langdurige-opvangplekken-voor-asielzoekers-in-arnhem", "title": "1700 langdurige opvangplekken voor asielzoekers in Arnhem", "date_time": "2024-05-07T19:08:12+0200", "text": "De gemeente Arnhem heeft met het Centraal Orgaan opvang Asielzoekers (COA) afspraken gemaakt over de realisatie van 1700 langdurige opvangplekken voor asielzoekers. Het is de bedoeling dat de opvangplekken dertig jaar in gebruik blijven. Daarnaast komen er 250 tijdelijke opvangplekken bij. Met de extra opvangplekken wil de gemeente een bijdrage leveren aan het bestrijden van de opvangcrisis. \"De huidige vorm van asielopvang is te hapsnap en trekt van crisis naar crisis\", zegt de Arnhemse wethouder Paul Smeulders tegen Omroep Gelderland. De gemeente gaat enkele tijdelijke locaties omzetten naar permanente plekken. Daarnaast komen er enkele noodopvangplekken bij. Door de samenwerking gaat Arnhem ruim duizend asielzoekers meer opvangen dan de onlangs ingegane Spreidingswet voorschrijft. \"Voor ons voelt het niet als een grote opgave, maar het voelt wel als een opgave die we moeten realiseren omdat we een gastvrije stad zijn\", aldus Smeulders.  Het COA is blij met de Arnhemse toezegging. \"Het is uniek dat \u00e9\u00e9n gemeente 1700 plekken voor dertig jaar gaat realiseren. Er zijn maar weinig gemeenten waar we voor zo'n lange tijd, voor zoveel plekken afspraken kunnen maken\", zegt COA-bestuurder Joeri Kapteijns. Het COA, dat verantwoordelijk is voor de opvang van vluchtelingen, heeft op veel plekken grote moeite om genoeg opvangplekken te realiseren.  Wethouder Smeulders zegt dat Arnhem inzet op een langdurige oplossing voor de opvangproblematiek. \"Dat is beter voor de vluchtelingen, omdat zij dan langer op \u00e9\u00e9n plek kunnen wonen. Ook is het beter voor de omgeving, omdat we dan beter kunnen investeren in de opvangplekken en in de verbinding met de omgeving.\" De wethouder begrijpt dat een asielzoekerscentrum impact heeft in de buurt, maar heeft goede ervaringen met het eerdere azc's. Vandaag zijn omwonenden per brief ge\u00efnformeerd over de plannen. Om de duizend extra opvangplekken te realiseren, krijgt de gemeente de komende drie jaar lang \u00e9\u00e9n miljoen euro van het COA. "}, {"ID": 2519656, "url": "https://nos.nl/artikel/2519656-tijgermug-op-recordaantal-locaties-aangepakt-nvwa-zoekt-hulp-bij-bestrijding", "title": "Tijgermug op recordaantal locaties aangepakt, NVWA zoekt hulp bij bestrijding", "date_time": "2024-05-07T19:04:10+0200", "text": "De Nederlandse Voedsel- en Warenautoriteit (NVWA) is dit seizoen op een recordaantal plekken begonnen met het bestrijden van de Aziatische tijgermug. Op 27 locaties vinden zogeheten 'nabehandelingen' plaats om de larven en poppen te doden van de steekmug die infectieziekten kan verspreiden. Omdat de grenzen van de bestrijdingscapaciteit in zicht komen, zoekt de autoriteit hulp van burgers en gemeenten. Vorig jaar trof de NVWA de tijgermug aan op 37 locaties, waarvan 22 in woonwijken. Gespecialiseerde teams rukken dan uit om de steekmug te bestrijden. Ze richten zich vooral op de muggenlarven en -poppen, die afhankelijk zijn van regenwater. De teams verwijderen bakjes, emmers, blikjes en andere voorwerpen waar water in blijft staan. Waar nodig gebruiken ze een bestrijdingsmiddel. Insecteninspecteur Kees laat in Hoorn zien op welke plekken in de tuin je moet opletten:   Van 27 locaties waar de tijgermug vorig jaar zat, is niet duidelijk of de mug daar ook echt is uitgeroeid. \"Het muggenseizoen loopt tot ongeveer oktober en dan kunnen er nog eitjes in de broedplaatsen zitten\", zegt Arjan Stroo van de NVWA. \"Die overleven bijna alles. Ze kunnen indrogen, ze kunnen tegen vorst en je krijgt ze niet dood met bestrijdingsmiddelen.\" In het voorjaar ontwikkelen de muggeneitjes zich tot larven en daarom begon de NVWA op 15 april weer met bestrijden. De autoriteit verstuurde 36.266 brieven naar huishoudens met de boodschap dat er vorig jaar tijgermuggen in hun buurt zijn voorgekomen en dat de instantie langskomt om de muggen te bestrijden. Burgers kunnen daarbij helpen door de mogelijke broedplaatsen te verwijderen.  De tijgermug komt oorspronkelijk uit Zuidoost-Azi\u00eb en kan infectieziekten zoals knokkelkoorts en chikungunya verspreiden als die onder de bevolking aanwezig zijn. In Nederland zijn bij het Rijksinstituut voor Volksgezondheid en Milieu (RIVM) alleen gevallen van knokkelkoorts en chikungunya bekend bij mensen die in het buitenland ge\u00efnfecteerd raakten. Het RIVM noemt de kans om in Nederland ziek te worden van een muggenbeet \"zeer klein\". De tijgermug is kleiner dan de inheemse mug en te herkennen aan een wit streepje op de rug en witte achterpootjes. Het insect heeft zich over grote delen van de wereld verspreid door zich te nestelen en mee te reizen in onder meer gebruikte autobanden en bamboekamerplanten. De tijgermug werd in 2005 voor het eerst in Nederland gesignaleerd en sinds 2010 bestrijdt de NVWA de steekmug actief. De opmars van de laatste jaren komt volgens de NVWA vooral doordat mensen onbedoeld tijgermuggen vanaf hun vakantieadres mee naar huis nemen.  \"Mensen denken soms dat dit exotische ellende uit de tropen is, maar ten zuiden van Parijs heeft de tijgermug zich al permanent gevestigd\", zegt Stroo van de NVWA. \"Als je terugkomt van een vakantie in Frankrijk of Itali\u00eb, zorg dan dat je geen muggen in je auto hebt. En neem geen emmers, bloempotten of andere voorwerpen mee haar huis waar langere tijd water in heeft gestaan. Daar kunnen eitjes in zitten.\"  Voorkomen is namelijk beter dan bestrijden, zegt Stroo. \"Mensen moeten soms veel geduld hebben, want we gaan door met bestrijden tot de laatste mug weg is. We komen iedere maand met twee \u00e0 drie mensen langs en moeten steeds de tuin in. Meestal zijn de muggen binnen \u00e9\u00e9n seizoen weg, maar het is weleens voorgekomen dat we vier jaar bezig waren om de muggen uit te roeien.\" De grens van wat de NVWA aan bestrijding kan doen komt in zicht. \"Daarom denken we nu na over hoe lokale partijen kunnen bijdragen aan de bestrijding, vooral in woonwijken\", zegt Stroo. \"We zijn met meerdere gemeenten in gesprek om te kijken wat zij kunnen bijdragen aan de bestrijding.\"  De tijgermug helemaal weg krijgen uit Nederland lukt niet meer, stelt hij. \"Op dit moment zijn er altijd wel ergens in het land tijgermuggen aanwezig, maar het lukt steeds om ze lokaal uit te roeien. Dat moeten we ook blijven doen, want het is een vervelend rotbeest dat overdag steekt.\" \"Als je hem zijn gang laat gaan kun je niet meer lekker buiten zitten\", zegt Stroo. \"En als er dan iemand met knokkelkoorts of chikungunya van vakantie terugkomt, dan moet je daar in de wijk de volwassen muggen doodspuiten als je wilt voorkomen dat ze de ziekte overdragen. Dat gebeurt bijvoorbeeld in Frankrijk op plekken waar de mug zich heeft gevestigd. Direct aanpakken is beter.\" "}, {"ID": 2519651, "url": "https://nos.nl/artikel/2519651-aex-index-sluit-voor-het-eerst-boven-de-900-punten", "title": "AEX-index sluit voor het eerst boven de 900 punten", "date_time": "2024-05-07T18:43:04+0200", "text": "De AEX, de belangrijkste graadmeter van de Amsterdamse beurs, is vandaag gesloten op 900,06 punten. Het is voor het eerst dat de AEX de grens van 900 punten is gepasseerd. Sinds eind oktober, toen de AEX net boven de 700 punten stond, zijn de beurskoersen al aan een opmars bezig. Beleggers zijn de afgelopen maanden dus positief gestemd over de kansen van bedrijven om goed geld te verdienen. De laatste weken speelt mee dat beleggers verwachten dat de tijd van renteverhogingen door centrale banken voorbij is en dat renteverlagingen later dit jaar in het verschiet liggen. Hoge rentes dempen de economische groei, omdat het voor bedrijven en consumenten duurder wordt om geld te lenen. Renteverlagingen stimuleren de economie juist omdat lenen goedkoper wordt. Centrale banken hadden de rente verhoogd om oververhitte economie\u00ebn af te koelen en zo de inflatie te beteugelen. Nu de inflatie in Europa en de VS niet meer zo hoog is, kunnen rentes dus mogelijk weer omlaag.  De AEX-index is gebaseerd op de prijs van de 25 grootste en meest verhandelde aandelen op de beurs. Het meest zwaarwegende aandeel is van chipmachinefabrikant ASML, het Nederlandse bedrijf met de hoogste beurswaarde. Verder zitten onder meer Shell, Unilever en Heineken in de AEX-index. "}, {"ID": 2519641, "url": "https://nos.nl/artikel/2519641-bruin-ei-verdwijnt-langzaam-uit-supermarkten-maar-waarom", "title": "Bruin ei verdwijnt langzaam uit supermarkten, maar waarom?", "date_time": "2024-05-07T17:45:22+0200", "text": "Bruine eieren verdwijnen uit steeds meer schappen in de supermarkt, signaleert De Telegraaf vandaag.  Zo verkoopt Lidl al sinds 2019 alleen nog maar witte eieren en gaat ook Albert Heijn vanaf eind juli over op alleen nog maar witte eieren. En dat terwijl veel consumenten nog altijd een voorkeur hebben voor bruine eieren. Maar is er eigenlijk wel een verschil? Over het algemeen leggen bruine kippen bruine eieren en witte kippen witte, al hangt de kleur van het ei uiteindelijk af van de oorlel. Een kip met een witte oorlel legt een wit ei. Een kip met een rode oorlel legt een bruin ei. Een kip met een witte oorlel legt een wit ei, een kip met een rode oorlel legt een bruin ei:   Witte eieren zijn voor de boer een stuk goedkoper, vertelt Peter van Horne, pluimvee-econoom bij Universiteit Wageningen. De productiekosten zijn 9 procent lager. De witte kip is kleiner en heeft daardoor minder voer nodig, terwijl de kip meer eieren legt dan de bruine kip, legt hij uit. \"En ze houden het leggen ook tien weken langer vol. Hierdoor heeft een boer dus minder vaak nieuwe kippen nodig, wat weer duurzamer is.\" De kippen zijn zo gefokt, vertelt Van Horne. \"Fokbedrijven hebben blijkbaar meer resultaat behaald met witte kippen dan met bruine.\"  Witte eieren hebben volgens de econoom alleen maar voordelen. \"Het enige probleem is de consument.\" Veel klanten in Nederland hebben bij bruine eieren diervriendelijke en gezondere associaties. \"Dat beeld is heel hardnekkig, maar achterhaald\", zegt Van Horne. \"Er is geen onderscheid. Je moet de consument ervan zien te overtuigen dat je ook prima witte eieren kan kopen.\" Ook Bart-Jan Oplaat, voorzitter van de Nederlandse Vakbond Pluimveehouders, noemt het idee dat bruine eieren gezonder zijn dan witte \"een mythe\". Boeren kozen aanvankelijk om praktische redenen voor de bruine kip, die voornamelijk bruine eieren legt. Deze vliegt minder en is dus makkelijker om buiten te hebben dan de witte kip, schetst Oplaat.  Voor het welzijn van de dieren maakt de volledige overstap naar witte eieren niet heel veel verschil, vertelt Collin Molenaar van Wakker Dier. Witte kippen verwonden elkaar wel minder snel dan bruine. In stressvolle situaties zijn alle kippen geneigd elkaar te pikken met hun snavels. \"De witte kippen zijn wat rustiger, wat economisch dus beter is. Maar de enige reden waarom kippen elkaar \u00fcberhaupt pikken, is omdat ze opgesloten zitten in te kleine ruimtes. Het beste wat je voor de kip kan doen, is biologische eieren kopen en letten op keurmerken, zoals het Beter Leven-keurmerk.\"  In Duitsland zijn uitsluitend witte eieren in de schappen al langer een heel normaal beeld. Ook in andere landen, zoals in Engeland en Frankrijk, doet de trend geleidelijk zijn intrede. Nederlandse eierboeren, voor wie Duitsland het grootste afnameland is, spelen daar op in. Waar eerder een derde van de kippen in Nederland wit was, is dit nu twee derde, vertelt pluimvee-econoom Van Horne. Toch zal de bruine kip niet verdwijnen, zegt de voorzitter van de branchevereniging. \"Deze legt zwaardere eieren. En de kip is ook zwaarder, wat beter is voor het slachten. In Nederland willen we ook altijd dat ons vlees heel snel mals is, en dan is deze zwaardere kip beter dan een kleine witte kip.\" Ondanks de associaties van klanten met de kleur van eieren zegt Albert Heijn, waar het assortiment al grotendeels bestaat uit witte eieren, nog geen opmerkingen van klanten te hebben gekregen over het steeds beperktere aanbod van bruine eieren. \"Terwijl we het wel hadden verwacht,\" zegt een woordvoerder. "}, {"ID": 2519639, "url": "https://nos.nl/artikel/2519639-sywert-van-lienden-krijgt-ton-terug-voor-advocaatkosten", "title": "Sywert van Lienden krijgt ton terug voor advocaatkosten", "date_time": "2024-05-07T17:21:01+0200", "text": "Sywert van Lienden krijgt 100.000 euro terug om een advocaat te betalen. De Stichting Hulptroepen Alliantie (SHA) had beslag op het geld laten leggen, maar dat is door de rechter opgeheven. Het Openbaar Ministerie had eerder al beslag gelegd op de bezittingen van Van Lienden in het strafonderzoek naar de mondkapjesaffaire. Afgelopen september gaf het OM 100.000 vrij, \"ten behoeve van civiele rechtsbijstand\". Van Lienden mocht dat geld dus gebruiken voor een advocaat in de civiele rechtszaak die de Staat en de SHA tegen hem hadden aangespannen. Maar de SHA liet vervolgens juist beslag leggen op die 100.000 euro.  De rechter bepaalt nu dat het belang van Van Lienden om door een advocaat vertegenwoordigd te worden zwaarder weegt dan het belang van de SHA om die ton 'veilig te stellen'. SHA eist in de civiele zaak over de mondkapjesaffaire geld terug van Van Lienden en zijn twee compagnons. Want hij maakte winst met de verkoop van mondkapjes, terwijl hij had beweerd dat hij het zonder winstoogmerk zou doen. De eerste zittingsdag in die zaak om de verdiende miljoenen was onlangs. Van Lienden had daar geen eigen advocaat, maar zijn compagnons Bernd Damme en Camille van Gestel wel. Aan het eind van de zitting werd de voorzichtige bereidheid uitgesproken om met elkaar om de tafel te gaan, maar harde afspraken werden niet gemaakt. Deze rechtszaak gaat komende tijd verder. Van Lienden verdiende netto zo'n 9 miljoen aan de mondkapjesdeal, zijn twee compagnons ieder 5 miljoen. Zowel de Staat als de SHA eist dat geld terug. "}, {"ID": 2519638, "url": "https://nos.nl/artikel/2519638-twee-terrorismeverdachten-en-hun-kinderen-overgebracht-naar-nederland", "title": "Twee terrorismeverdachten en hun kinderen overgebracht naar Nederland", "date_time": "2024-05-07T17:07:24+0200", "text": "Twee Nederlandse vrouwen die van terrorisme worden verdacht zijn met hun twee kinderen uit Syri\u00eb overgebracht naar Nederland. Dat schrijven de demissionaire ministers Ye\u015filg\u00f6z (Justitie en Veiligheid) en Bruins Slot (Buitenlandse Zaken) aan de Tweede Kamer. Met hulp van de Verenigde Staten is het viertal naar Nederland gebracht. Na aankomst zijn de twee vrouwen aangehouden. Hun kinderen zijn overgedragen aan de Raad voor de Kinderbescherming. Over de identiteit van de vrouwen, wanneer ze naar Syri\u00eb zijn vertrokken en waarvan ze precies worden verdacht, worden verder geen mededelingen gedaan. Ook het Amerikaanse ministerie van Buitenlandse Zaken heeft een persverklaring gegeven over de operatie. Behalve de Nederlandse verdachten zijn ook elf Amerikaanse staatsburgers teruggehaald, volgens de VS het grootste aantal tot nu toe. Er werden ook zes Canadese burgers en een Finse burger opgehaald. De VS schat dat er zo'n 30.000 mensen uit zestig landen verblijven in de vluchtelingenkampen Al-Hol en Al-Roj, onder wie vooral kinderen.  Uit Nederland zijn volgens inlichtingendienst AIVD sinds 2012 zo'n 300 mensen uitgereisd naar Syri\u00eb en Irak. Onder hen zijn zo'n honderd vrouwen. Zij zouden zich daar hebben aangesloten bij jihadistische groepen, voornamelijk Islamitische Staat. Het merendeel is inmiddels teruggekeerd of overleden. "}, {"ID": 2519636, "url": "https://nos.nl/artikel/2519636-brand-in-binnenspeeltuin-in-leek-lijkt-aangestoken-minderjarige-aangehouden", "title": "Brand in binnenspeeltuin in Leek lijkt aangestoken, minderjarige aangehouden", "date_time": "2024-05-07T16:54:25+0200", "text": "De brand die gisteren een binnenspeeltuin op Landgoed Nienoord in Leek (Groningen) verwoestte, is vermoedelijk aangestoken. De politie heeft een minderjarige jongen aangehouden op verdenking van betrokkenheid bij brandstichting, meldt RTV Noord. De brand werd gisteravond ontdekt door mensen die vrijwilligerswerk doen op het terrein. Toen de brandweer aankwam, stond de speeltuin in lichterlaaie. In de loop van de nacht was de brand geblust. De overdekte speeltuin is volledig verloren gegaan.  Het familiepark heeft tientallen attracties en speeltoestellen, met onder meer een skelterbaan en een restaurant. De rest van Landgoed Nienoord bleef onaangetast. \"Het is een grote brand geweest, maar de brandweer was er gelukkig snel bij\", zegt directeur van Familiepark Nienoord Harold de Vries.  De directeur is geschrokken van de brand en hij is bang voor de gevolgen voor het bedrijf. \"Heel erg. Midden in de meivakantie, het begin van het seizoen. Net voor Hemelvaart, altijd een van de drukste weekenden voor ons.\" Wanneer het familiepark weer open kan, is nog onbekend. Andere partners op het landgoed, zoals museum Nienoord, blijven wel open voor publiek. "}, {"ID": 2519635, "url": "https://nos.nl/artikel/2519635-opnieuw-pro-palestijnse-demonstratie-bij-universiteit-van-amsterdam", "title": "Opnieuw pro-Palestijnse demonstratie bij Universiteit van Amsterdam", "date_time": "2024-05-07T16:53:02+0200", "text": "In Amsterdam is opnieuw een pro-Palestijnse demonstratie aan de gang. Die begon vanmiddag bij de universiteitscampus op het Roeterseiland, waar vannacht een demonstratie door de politie werd be\u00ebindigd. De demonstratie is een initiatief van docenten en studenten van de Universiteit van Amsterdam (UvA). Duizenden mensen doen eraan mee. Een deel van de betogers is inmiddels op een andere faculteit, het Binnengasthuis.  Agenten probeerden demonstranten die richting het centrum wilden gaan tegen te houden, onder meer \"om hen van gevoelige punten op de route\" weg te houden. Verschillende politiebusjes blokkeerden de weg en de demonstranten probeerden langs de busjes te komen. De politie heeft daarbij de wapenstok gebruikt. Bij het Binnengasthuis maken de betogers een barricade met pallets en hekken. Demonstranten roepen dat ze het pand gaan bezetten. De docenten en studenten van de UvA begonnen de demonstratie onder meer uit solidariteit met de pro-Palestijnse betogers die gisteren aan een protestactie begonnen die de politie 's nachts met geweld be\u00ebindigde. De anti-Isra\u00ebl-demonstranten lopen door het centrum van Amsterdam:  Demonstranten vertelden eerder vandaag woedend te zijn over hoe de demonstratie gisteren verlopen is. Volgens hen was de demonstratie vreedzaam, maar werd die verstoord door mensen van buitenaf. Ook de UvA liet gisteren weten dat de demonstratie een \"aanzuigende werking\" had en dat dat een van de redenen was om de protesten af te breken. De politie erkende hardhandig te hebben ingegrepen, maar benadrukt dat er ook tegen hen geweld werd gebruikt. \"E\u00e9n collega heeft daarbij gehoorschade opgelopen. We vinden het heel erg dat dat is gebeurd.\" Desalniettemin menen de actievoerders vandaag dat de politie, door de mobiele eenheid erbij te halen, te hardhandig heeft ingegrepen. De aanwezigen die vandaag demonstreren roepen leuzen als 'Free, free Palestine' en 'Boycot Israel'. Sommigen hebben Palestijnse vlaggen bij zich en borden met teksten als 'End the genocide' en 'Proud of our students'. De aanwezige docenten onderschrijven de oproep van studenten aan het college van bestuur van de UvA om de banden te verbreken met Isra\u00eblische \"instanties die medeplichtig zijn aan genocide\", zei docent sociologie Sam Hamer eerder. \"We demonstreren om de UvA die kant op te duwen.\"  Het UvA-bestuur zei eerder vandaag het gesprek met de demonstranten te zijn aangegaan en wijst erop gisteravond een lijst te hebben gepubliceerd met samenwerkingen met Isra\u00eblische organisaties \"om daarmee te voldoen aan een van de eisen van de demonstranten\". Verder zegt het universiteitsbestuur de situatie van vannacht te betreuren. \"Demonstreren mag op de UvA, maar zonder gezichtsbedekking, blokkades, overnachtingen of sfeer van intimidatie.\" De universiteit heeft aangifte gedaan van erfvredebreuk.  De Amsterdamse Studentenvakbond ASVA en de Landelijke Studentenvakbond noemen de ontruiming van vannacht een voorbeeld van buitenproportioneel geweld van de UvA tegen de eigen studenten. \"Het recht op demonstratie is een fundamenteel recht dat koste wat het kost moet worden beschermd,\" aldus de ASVA in een reactie. \"Deze ontruiming was niet alleen een aanval op de integriteit en veiligheid van de Amsterdamse studenten, maar ook een schending van hun democratische rechten.\" De bonden roepen de universiteit op het recht op vreedzaam protest te respecteren en een constructieve dialoog aan te gaan om incidenten in de toekomst te voorkomen.  Ook bij de Universiteit Utrecht wordt geprotesteerd. Het gaat volgens RTV Utrecht om zo'n zeventig mensen. Zij zitten op de binnenplaats van de universiteitsbibliotheek in het centrum van de stad. Ook zij protesteren tegen de situatie in Gaza en eisen onder meer dat de Universiteit Utrecht alle banden met Isra\u00eblische universiteiten verbreekt. Ook bij de TU Delft hebben tientallen mensen zich verzameld.   "}, {"ID": 2519631, "url": "https://nos.nl/artikel/2519631-prinses-amalia-gaat-toch-toelage-van-1-5-miljoen-euro-per-jaar-gebruiken", "title": "Prinses Amalia gaat toch toelage van 1,5 miljoen euro per jaar gebruiken", "date_time": "2024-05-07T16:28:40+0200", "text": "Prinses Amalia wil toch aanspraak maken op haar toelage en stopt met het terugstorten van het grootste deel van die uitkering. Ze heeft geld nodig voor \"voorzienbare kosten die samenhangen met een zelfstandige en onafhankelijke invulling van haar functie\", zo heeft demissionair premier Rutte net in een brief aan de Tweede Kamer bekendgemaakt. Bij die brief zit een brief van Amalia met een toelichting. Het gaat onder meer om \"een secretariaat en reserveringen voor een woon- en werkverblijf\". De oudste dochter van koning Willem-Alexander en koningin M\u00e1xima wordt ernstig bedreigd, zo werd in 2022 bekendgemaakt.  De toelage wordt niet gebruikt voor haar beveiliging, benadrukt Rutte in een interview. \"Haar studie vordert en je ziet haar meer in beeld komen\", aldus Rutte. \"Ze is zichtbaarder.\" Hij wijst onder meer op Amalia's recente aanwezigheid bij het inkomend staatsbezoek van het Spaanse koningshuis. Ze gaat per 1 januari 1,5 miljoen euro per jaar ontvangen. Het andere deel van haar toelage, 300.000 euro, blijft ze terugstorten. In de brief schrijft de prinses dat ze rekening moet houden met extra uitgaven \"na verrassende omstandigheden\".  In 2021, in aanloop naar haar 18e verjaardag, maakte de prinses bekend af te zullen zien van haar toelage van zo'n 1,8 miljoen euro per jaar. Daarvan was 300.000 euro inkomen en 1,5 miljoen euro voor personele en materi\u00eble uitgaven. Ze was daarmee het eerste lid van het Koninklijk Huis dat afzag van een wettelijke geldige toelage. De prinses (20) vond dat ze haar geld van de staat niet nodig had, \"zolang ze geen hoge kosten zal maken in haar functie als Prinses van Oranje\". Sinds haar 18de stort ze haar toelage terug. In deze video reageert Rutte op het verzoek van Amalia:   In oktober 2022 werd duidelijk dat Amalia te maken had met zware bedreigingen. Daardoor moest ze noodgedwongen thuis wonen en kon ze niet over straat. Prinses Amalia heeft ruim een jaar in Madrid gewoond en gestudeerd vanwege haar veiligheidssituatie. Inmiddels woont ze in Amsterdam. Amalia gaf in eerdere gesprekken ook aan dat ze het door de situatie erg moeilijk had en het normale leven miste. In de Spaanse hoofdstad had ze meer bewegingsvrijheid.  "}, {"ID": 2519630, "url": "https://nos.nl/artikel/2519630-voorwerpen-uit-de-steentijd-gevonden-bij-wegwerkzaamheden-in-engeland", "title": "Voorwerpen uit de steentijd gevonden bij wegwerkzaamheden in Engeland", "date_time": "2024-05-07T16:01:51+0200", "text": "In het Verenigd Koninkrijk zijn bij wegwerkzaamheden ruim tienduizend historische voorwerpen gevonden, waaronder een aantal dat teruggaat tot de steentijd. Het gaat onder meer om sieraden, munten en een Romeins cupidobeeld. De stukken komen uit de steentijd, bronstijd, ijzertijd, Romeinse tijd en de Tweede Wereldoorlog, schrijft de BBC. De oudste voorwerpen zijn naar schatting 12.000 jaar oud. Ze werden gevonden in het district Gloucestershire, zo'n 25 kilometer ten westen van de stad Oxford. Een archeoloog zegt bij de BBC dat de vondsten een uniek inkijkje geven in de leefwerelden van toen en de geschiedenis van Gloucestershire. \"Deze ontdekkingen zullen zeker bijdragen aan hoe mensen hier door de eeuwen heen omgingen met veranderend klimaat, en we zullen er alles aan doen dit te bewaren.\" De items worden volgende week tentoongesteld voor publiek. "}, {"ID": 2519629, "url": "https://nos.nl/artikel/2519629-oekraine-pakt-twee-hoge-militairen-op-voor-moordcomplot-tegen-zelensky", "title": "Oekra\u00efne pakt twee hoge militairen op voor moordcomplot tegen Zelensky", "date_time": "2024-05-07T15:56:06+0200", "text": "De Oekra\u00efense geheime dienst zegt twee militairen te hebben opgepakt die betrokken zouden zijn geweest bij een Russisch plan om president Zelensky en andere hoge overheidsfunctionarissen om te brengen. Volgens de Oekra\u00efense inlichtingendienst SBOe gaat het om twee kolonels van het Oekra\u00efense Staatsveiligheidsbureau. Ze maakten deel uit van een netwerk van agenten, aangestuurd door de Russische geheime dienst FSB. De kolonels lekten vertrouwelijke informatie naar Rusland, zegt de Oekra\u00efense dienst. Volgens de SBOe was het netwerk op zoek naar militairen \"dicht bij de beveiliging van Zelensky\", die de president zouden kunnen \"gijzelen en later vermoorden\".  Naast Zelensky waren ook de hoofden van de SBOe en de militaire inlichtingendienst GUR doelwit van het netwerk, staat in het rapport van de Oekra\u00efense veiligheidsdienst. Daarbij was het plan hun bewegingen door te geven aan Rusland, waarna ze met meerdere raketten en drones zouden worden aangevallen. De Oekra\u00efense publieke omroep meldt dat een van de gearresteerde kolonels persoonlijk explosieven naar Kyiv bracht voor de aanslagen. De SBOe zou hem daarbij hebben gevolgd en gesprekken hebben afgeluisterd. De verdachten riskeren een levenslange gevangenisstraf. Volgens Oekra\u00efne is Zelensky sinds het begin van de Russische invasie in 2022 meerdere keren het doelwit geweest van een geplande moordaanslag. Afgelopen maand meldden Polen en Oekra\u00efne een man te hebben aangehouden voor betrokkenheid bij een complot om Zelensky om te brengen. In augustus vorig jaar zei de SBOe dat een vrouw was gearresteerd voor hetzelfde feit. Ze zou hebben geprobeerd informatie te vergaren over de bewegingen van de Oekra\u00efense leider buiten Kyiv.  \"Vanaf het begin van de grootschalige Russische invasie is duidelijk dat Zelensky h\u00e9t doelwit is, met de hoop dat het Oekra\u00efense leiderschap daarna in elkaar stort. De eerste dagen probeerden eenheden Kyiv binnen te dringen om Zelensky om te brengen. Daarna is hij vaker doelwit geweest. Zelensky zei in een interview in november dat er al vijf keer plannen zijn verijdeld om hem om te brengen. In Oekra\u00efne zullen ze er zeker niet vanuit gaan dat het gevaar geweken is. Uit het feit dat er nu twee kolonels zijn opgepakt blijkt ook dat het Rusland kennelijk lukt om bepaalde hooggeplaatste figuren in Oekra\u00efne te rekruteren voor dit soort plannen. En dat zal de Oekra\u00efners zeker niet geruststellen.\" "}, {"ID": 2519616, "url": "https://nos.nl/artikel/2519616-hagenaar-25-opgepakt-voor-verspreiden-kinderporno-mogelijk-tientallen-slachtoffers", "title": "Hagenaar (25) opgepakt voor verspreiden kinderporno, mogelijk tientallen slachtoffers", "date_time": "2024-05-07T13:51:00+0200", "text": "Een 25-jarige man uit Den Haag is opgepakt voor het verspreiden van kinderporno. Tot nu toe gaat het om misbruik van negen meisjes tussen de 6 en 12 jaar oud uit Nederland en Belgi\u00eb, maar het Openbaar Ministerie verwacht dat er zeker twee keer zoveel worden. De man werd op 6 februari aangehouden, meldt het OM nu. Sindsdien is de politie bezig om zoveel mogelijk slachtoffers te identificeren en de kinderen en hun ouders te benaderen. In alle gevallen die bekend zijn, is aangifte gedaan. De verdachte heeft een bekentenis afgelegd. Op 14 mei moet hij in een eerste zogenoemde pro-formazitting voor de rechtbank verschijnen. Bij de man thuis heeft de politie meerdere gegevensdragers als computers, tablets en telefoons in beslag genomen. Daarop zijn zeker 3000 kinderpornografische bestanden gevonden. Op de beelden is te zien dat meisjes zichzelf fotograferen of filmen terwijl ze naakt poseren en in de meeste gevallen ook seksuele handelingen verrichten, zegt het OM. Omdat de gebruikersnaam in sommige gevallen zichtbaar was, kon de politie een deel van de slachtoffers identificeren.  Volgens justitie benaderde de man de meisjes via sociale media als Snapchat en TikTok. Hij deed zich voor als een meisje dat werkte bij een modellenbureau. Het bureau zou op zoek zijn naar nieuwe modellen. Daarna vroeg hij om foto's, eerst onschuldig en daarna steeds verdergaand. Op de voorlopige dagvaarding staan nu negen ge\u00efdentificeerde slachtoffers. De verwachting is dus dat daar nog gevallen aan toegevoegd zullen worden. Het OM vraagt mogelijke slachtoffers contact op te nemen met de zedenpolitie in hun eigen regio. "}, {"ID": 2519614, "url": "https://nos.nl/artikel/2519614-tweede-kamer-wil-sneller-actie-tegen-muziekdiefstal-door-ai-apps", "title": "Tweede Kamer wil sneller actie tegen muziekdiefstal door AI-apps", "date_time": "2024-05-07T13:35:49+0200", "text": "Een meerderheid van de Tweede Kamer wil dat het kabinet meer actie onderneemt tegen het gebruik van stemmen en teksten van Nederlandse artiesten door kunstmatige intelligentie. Dat blijkt uit een rondvraag van het AD over de kwestie. Artiesten maken zich grote zorgen over aanbieders van AI (kunstmatige intelligentie) die zonder toestemming van de artiest liedjes kunnen maken met de stem van de artiest en ook nog eens in dezelfde stijl. Iedereen die een AI-app als Suno of Udio gebruikt, kan binnen een halve minuut een nummer maken met de stem van bestaande artiesten. Herman van Veen zegt tegen de krant zich daar grote zorgen over te maken en vreest dat het al te laat is. \"Kunstmatige intelligente is, vrees ik, slimmer dan wij.\" Het is volgens Van Veen \"de allerhoogste tijd wet- en regelgeving als de bliksem van de grond te krijgen zodat, zoals ik destijds zong in Hilversum III, 'maar ieder had zijn eigen stem' feit zal blijven\".  NSC-Kamerlid Jesse Six Dijkstra onderschrijft dat de Kamer betrekkelijk laat is met actie tegen deze AI-modellen, maar \"we zijn niet bij het einde der tijden\". In het NOS Radio 1 Journaal zegt Dijkstra dat het kwalijk is dat \"zonder toestemming en/of compensatie voor de artiest hun muziek wordt gebruikt\". Eerder vertelden bandleden van de Dawn Brothers uit Rotterdam zich zorgen te maken over de opkomst van AI:  Tegelijkertijd komt er wel wetgeving aan, stelt Dijkstra. \"Er is een Europese wet, de Digital Services Act, die nog ge\u00efmplementeerd moet worden in Nederland. Het kabinet moest deze naar de Kamer sturen en dat is redelijk laat gebeurd. Dat betekent dat de toezichthouder nog niet aan de slag kan.\" Vorige zomer is de Digital Services Act in werking getreden. Deze wet moet de macht van grote internetbedrijven beperken en verplicht de platforms in te grijpen bij illegale content. Zolang die wet nog niet naar nationale wetgeving is vertaald, kunnen artiesten geen vuist maken tegen de AI-apps.  GroenLinks-Pvda vindt dat er nog \"veel te weinig aandacht is voor digitale zaken\". In het AD pleit Kamerlid Barbara Kathman voor een minister van Digitale Zaken die problemen op dit gebied gaat aanpakken. Ook NSC'er Dijkstra pleit voor een toekomstig bewindspersoon met kennis van zaken. \"Of dat nou een minister of staatssecretaris is; dat zijn zaken die nu aan de formatietafel liggen.\" Niet alleen GroenLinks-PvdA en NSC vinden dat er best wat haast mag worden gemaakt met de wetgeving. Veel andere partijen, zoals VVD, SP, Volt, SGP en BBB sluiten zich daarbij aan. \"Nederland is te traag en daar worden artiesten de dupe van\", zegt Sandra Beckerman (SP) tegen het AD. "}, {"ID": 2519613, "url": "https://nos.nl/artikel/2519613-man-90-overleden-na-duw-van-fiets-man-42-aangehouden", "title": "Man (90) overleden na duw van fiets, man (42) aangehouden", "date_time": "2024-05-07T13:34:00+0200", "text": "Een man van 90 is eind vorige week in Veldhoven van zijn fiets geduwd en gisteren overleden aan zijn verwondingen. Dat meldt de Brabantse politie. Een 42-jarige man zit vast op verdenking van het duwen van de man. De man zou vrijdagochtend van zijn fiets zijn geduwd door een voorbijganger. Hij is met zware verwondingen naar het ziekenhuis gebracht. Waarom de man is geduwd, is onduidelijk. Agenten hebben de 42-jarige plaatsgenoot dezelfde dag nog aangehouden. De man verzette zich hevig tegen zijn arrestatie. Uiteindelijk is er een taser gebruikt. Een agent raakte gewond bij de aanhouding.  De verdachte blijft voorlopig vastzitten. De politie gaat verder met het onderzoek en hoopt getuigen te spreken."}, {"ID": 2519608, "url": "https://nos.nl/artikel/2519608-bestuur-uva-reageert-op-ontruiming-betreuren-dat-het-zo-moest-lopen", "title": "Bestuur UvA reageert op ontruiming: 'Betreuren dat het zo moest lopen'", "date_time": "2024-05-07T13:00:25+0200", "text": "De Universiteit van Amsterdam (UvA) heeft in een verklaring aan de studenten van de universiteit gereageerd op de gebeurtenissen van gisteravond en vannacht. \"We betreuren ten zeerste dat het zo heeft moeten lopen\", schrijft het college van bestuur. \"Demonstreren mag op de UvA, maar zonder gezichtsbedekking, blokkades, overnachtingen of sfeer van intimidatie.\" De politie in Amsterdam be\u00ebindigde een demonstratie van pro-Palestijnse betogers op de campus van de UvA. Daarbij zijn in totaal 140 mensen aangehouden. De demonstratie begon gistermiddag toen betogers tenten hadden opgezet op de campus. Ze eisten onder andere dat de Amsterdamse universiteiten hun banden met Isra\u00ebl zouden verbreken. De politie, het Openbaar Ministerie en de gemeente besloten vannacht het protestkamp te ontruimen, omdat er volgens hen sprake was van erfvredebreuk. Tegen 03.00 uur was de mobiele eenheid aanwezig op het terrein. Rond 04.30 uur was de demonstratie grotendeels voorbij.  Het UvA-bestuur zegt het gesprek met de demonstranten te zijn aangegaan en wijst erop gisteravond een lijst te hebben gepubliceerd met samenwerkingen met Isra\u00eblische organisaties \"om daarmee te voldoen aan een van de eisen van de demonstranten\".  Ook de Centrale Studentenraad vroeg eerder naar zo'n lijst, meldt het bestuur. \"Toen hebben we positief gereageerd op dit verzoek om transparantie.\" Daarnaast heeft het bestuur aangeboden \"een UvA-brede dialoog te organiseren\" over samenwerking met derden, met speciale aandacht voor samenwerking met landen in oorlogssituaties. Vervolgens wijst het bestuur op hoe de sfeer bij de demonstratie later in de avond omsloeg. \"In de loop van de avond ontstond een onveilige en grimmige situatie, met verschillende incidenten, waarbij met vuurwerk gegooid is, mensen zijn geslagen, de Isra\u00eblische vlag werd verbrand en barricades werden opgetrokken. De manifestatie kreeg een aanzuigende werking, met veel deelnemers van buiten de UvA.\"  Het bestuur zegt dat er later is ingegrepen door de driehoek (politie, justitie en burgemeester) omdat de openbare veiligheid in het geding was. Of de UvA aangifte heeft gedaan van erfvredebreuk schrijft het bestuur niet. De woordvoering van de UvA heeft dit nog niet ontkend of bevestigd aan de NOS. Gistermiddag kondigde de UvA aan om aangifte tegen de demonstranten te doen als zij daadwerkelijk op het terrein zouden overnachten. \"Ondanks dat de demonstratie op deze manier heeft moeten eindigen, wil het College van Bestuur een brede discussie met de UvA-gemeenschap aangaan. Die zal in de komende weken plaatsvinden\", besluit het bestuur de brief. Bekijk hier hoe het tentenkamp afgelopen nacht door de ME ontruimd werd:   "}, {"ID": 2519607, "url": "https://nos.nl/artikel/2519607-oehoe-bezig-aan-opmars-mogelijk-al-boven-de-honderd", "title": "Oehoe bezig aan opmars: 'Mogelijk al boven de honderd' ", "date_time": "2024-05-07T13:00:17+0200", "text": "Er komen steeds meer oehoes in Nederland. Sinds de eeuwwisseling is de uilensoort met een gestage opmars bezig. \"Tot 2001 werd er af en toe een nestelend paar gevonden, nu zitten we mogelijk al boven de honderd\", zegt Gejo Wassink van Oehoewerkgroep Nederland. Hij is op pad om vier jonge oehoes van een ring te voorzien. Deze kuikens zijn geboren op het terrein van afvalverwerker Twence in Hengelo, waar al dertien jaar een oehoepaar verblijft. In die jaren zijn 42 nakomelingen voortgebracht. De komst van de oehoes naar Nederland is te danken aan Duitsland: daar heeft een succesvolle herintroductie plaatsgevonden en wordt niet meer op de uilen gejaagd. Sindsdien hebben ze hun leefgebied steeds verder uitgebreid en zijn zodoende ook bij ons terecht gekomen. De oostelijke provincies waren het eerst aan de beurt.  Ze zijn nu vier weken oud en dat is de leeftijd waarop ze worden geringd. Gewapend met een grote gele boodschappentas klimmen leden van het ringteam langs een uitschuifladder naar het nest: een rechthoekige houten bak die speciaal voor de oehoes in een boom is geplaatst. Daar kunnen ze rustig hun gang gaan, terwijl verderop op het terrein grote machines bezig zijn met het scheiden van afval. Een voor een komen de uilskuikens uit de tas. Met een tang brengt Wassink een metalen ring aan om de nu al stevige poten van de jonge vogel. De lange gekromde nagels laten zien dat dit een geduchte jager wordt. De dieren worden geringd en gewogen:  De oehoe is in Europa de grootste uilensoort. Een volwassen vogel kan 70 centimeter hoog worden en een spanwijdte tot wel 180 centimeter krijgen. Het vrouwtje wordt het grootst en kan prooien tot een kilo of drie meezeulen. Op deze voormalige stortplaats zijn ratten het voornaamste voedsel, maar er komen ook wel eens jonge hazen en konijnen voorbij. Of een duif of een kraai. Oehoes zijn niet kieskeurig. Het lijkt Wassink daarom waarschijnlijk dat zich ook elders in Nederland gaan vestigen. \"Neem de Flevopolders, daar wemelt het van de ganzen en de watervogels. Ik zou niet weten waarom hij zich daar niet thuis zou voelen.\" Misschien wordt dat wel het nieuwe territorium van een van deze vier kleintjes. Nu nog vol in het dons en aandoenlijk hulpeloos, maar vanaf september moeten ze zich zelf zien te redden. Tot die tijd worden ze nog gevoerd door hun ouders en krijgen ze les in het jagen.  Er zijn ook bedreigingen die de groei van de populatie kunnen afremmen. \"Vooral het verkeer maakt slachtoffers. En prikkeldraad. Een oehoe heeft ongelooflijk goede ogen, maar als hij volledig gefocust achter een haas aan gaat, dan ziet hij dat niet en blijft hij erin hangen. Hier in Twente is her en der prikkeldraad vervangen door ander hekwerk en dat helpt.\" Het gaat dus goed met de oehoe, maar een beetje aandacht kan geen kwaad. De vier gedocumenteerde en geringde kuikens gaan weer in de tas en worden teruggezet op het nest. En nu zijn het weer de sterren in hun eigen soap: op de beelden van Beleef de Lente zie je ze lekker tegen elkaar gekropen wachten totdat vader aan komt vliegen met een heerlijke dikke rat."}, {"ID": 2519606, "url": "https://nos.nl/artikel/2519606-politie-doorzoekt-kantoor-van-europarlementarier-krah-in-spionagezaak", "title": "Politie doorzoekt kantoor van Europarlementari\u00ebr Krah in spionagezaak", "date_time": "2024-05-07T12:25:59+0200", "text": "De Belgische politie heeft in Brussel het kantoor van de Duitse Europarlementari\u00ebr Maximilian Krah doorzocht. Dat gebeurde op verzoek van de Duitse autoriteiten. Twee weken geleden werd een medewerker van Krah opgepakt op verdenking van spionage voor China. Krah, die lijsttrekker is voor de radicaal-rechtse partij Alternative f\u00fcr Deutschland (AfD) bij de Europese verkiezingen, bevestigt het bericht op X en benadrukt dat het onderzoek niet hem, noch andere medewerkers raakt. Jian Guo, de AfD-medewerker die is aangehouden, wordt ervan verdacht allerlei stukken van het Europees Parlement te hebben doorgespeeld aan China. Eerder werd zijn woning ook al doorzocht. Van aftreden wilde Krah niets weten, maar na druk vanuit de partij zei hij wel dat hij de medewerker op staande voet zou ontslaan. Eerder raakte de nummer 2 op de lijst van de AfD, Petr Bystron, al in opspraak. Hij zou geld hebben aangenomen van een pro-Russisch netwerk. Hem blijft de partij wel steunen.  \"De AfD heeft er al voor gekozen om Krah een minder prominente rol te laten spelen in de verkiezingsstrijd, ook al is hij de lijsttrekker. Tegelijk zetten ze de berichten neer als bewuste campagne van de regering tegen de AfD. De kern van de AfD-aanhangers lijkt ook niet onder de indruk van de opeenstapeling van verdenkingen tegen Krah, maar er zijn toch zorgen bij de partij dat dit de partij kiezers kan gaan kosten die nog wat meer zweven.\" "}, {"ID": 2519604, "url": "https://nos.nl/artikel/2519604-contact-met-bouwvakkers-onder-ingestort-pand-zuid-afrika", "title": "Contact met bouwvakkers onder ingestort pand Zuid-Afrika", "date_time": "2024-05-07T12:19:17+0200", "text": "Reddingswerkers in de Zuid-Afrikaanse stad George hebben contact met 11 overlevenden onder het puin van het gebouw dat daar is ingestort. Er is goede hoop dat ze kunnen worden gered. \"Het is een moeilijke operatie\", zegt de directeur van de provinciale brandweer. \"Het gaat om veel beton, dus we denken dat het wel even gaat duren. Het zoeken gaat de hele dag door. We hebben veel mensen ter plekke, maar het is echt zwaar werk. Het meerdere verdiepingen tellende pand in aanbouw stortte gistermiddag plotseling in. Op dat moment waren 75 bouwvakkers aan het werk. Reddingwerkers hebben de hele nacht doorgewerkt. Ze hebben vijf doden geborgen en 21 bouwvakkers naar het ziekenhuis gebracht. Met 38 collega's die waarschijnlijk ook onder het puin liggen is geen contact meer geweest.  \"Het is zoeken naar een speld in een hooiberg\", zegt de brandweerdirecteur. \"Je moet eerst het beton breken en dan het betonijzer doorsnijden.\" De politie is een onderzoek gestart. Opnamen van bewakingscamera's laten zien dat het gebouw en de steigers eromheen om 02.09 uur plaatselijke tijd zijn ingestort. "}, {"ID": 2519603, "url": "https://nos.nl/artikel/2519603-poetin-legt-voor-vijfde-keer-presidentiele-eed-af", "title": "Poetin legt voor vijfde keer presidenti\u00eble eed af", "date_time": "2024-05-07T11:50:26+0200", "text": "In het Grote Kremlinpaleis in Moskou is Vladimir Poetin opnieuw be\u00ebdigd tot president van Rusland. Met het afleggen van de eed op de grondwet is hij begonnen aan zijn vijfde ambtstermijn, die tot 2030 zal duren. Poetin won in maart de strak geregisseerde, onvrije presidentsverkiezingen met een recordpercentage van ruim 87 procent van de stemmen. Dat cijfer is onmogelijk onafhankelijk te verifi\u00ebren; er waren geen onafhankelijke waarnemers aanwezig. Bij eerdere verkiezingen in Rusland was altijd sprake van grootschalige fraude. Westerse leiders spraken na afloop van oneerlijke en gesimuleerde verkiezingen.  Bij de eedaflegging waren traditiegetrouw duizenden genodigden aanwezig, onder wie parlementsleden, ministers en religieuze leiders. De inauguratie ging gepaard met veel ceremonieel. De meeste EU-ambassadeurs (en de Britse) waren demonstratief afwezig. Zo was er marsmuziek en klonken er kanonschoten:   In een toespraak na de eedaflegging sprak Poetin over de Russische relatie met het Westen, die sinds de invasie van Oekra\u00efne op een dieptepunt verkeert. \"We sluiten dialoog met het Westen niet uit, maar ze moeten een keuze maken\", zei Poetin. \"Gesprekken over strategische stabiliteit zijn mogelijk, maar alleen op basis van gelijkheid.\" Hij stelde verder dat de Russische staat zich teweer moet stellen tegen bedreigingen en uitdagingen. \"We zijn een groot verenigd volk. We zullen alle tegenslagen overwinnen.\"  De nieuwe ambtstermijn van Poetin betekent ook automatisch het ontslag van het Russische kabinet. Het parlement zal deze en komende week stemmen over wie de regering gaat leiden. Sinds 2020 was dat premier Misjoestin, die direct na de eedaflegging van Poetin zijn ontslag heeft ingediend. Het is nog niet zeker of Poetin hem opnieuw zal voordragen als leider van een nieuwe regering. Mogelijk grijpt hij de mogelijkheid aan om wat personele wijzigingen aan te brengen in een nieuw kabinet. "}, {"ID": 2519600, "url": "https://nos.nl/artikel/2519600-bouwer-heijmans-verkoopt-twee-keer-zo-veel-woningen", "title": "Bouwer Heijmans verkoopt twee keer zo veel woningen", "date_time": "2024-05-07T11:23:05+0200", "text": "Heijmans profiteert van de grote interesse in nieuwbouwwoningen. In de eerste vier maanden van dit jaar verkocht het bouwbedrijf met 952 woningen ruim twee keer zoveel nieuwbouwhuizen als in dezelfde periode van vorig jaar. In een update over de start van het nieuwe jaar schrijft Heijmans dat met name de vraag naar grondgebonden woningen \"onveranderd groot\" blijft. Particulieren kochten een derde meer huizen van Heijmans. Het aantal aankopen van beleggers en woningcorporaties bleef op hetzelfde niveau. Ondanks de groei in verkopen uit topman Ton Hillen in gesprek met het NOS Radio 1 Journaal zijn zorgen over de woningmarkt. \"Er zijn nog wel een aantal extra maatregelen nodig om de woningmarkt verder vlot te trekken\", vindt hij. Hij vindt bijvoorbeeld dat er meer moet worden gedaan om het afgeven van bouwvergunningen te versnellen.  Ook de aanhoudende inspraakprocedures zitten Heijmans dwars. \"Als samenleving maken we overal bezwaar tegen. Daar moeten we enige terughoudendheid mee hebben\", vindt Hillen. Zijn bedrijf ondervindt hinder van milieubezwaren en van omwonenden die vinden dat hun uitzicht wordt belemmerd. \"Bij al die bezwaarprocedures heeft de woningzoekende helemaal geen stem. Kijk niet alleen vanuit not in my backyard, maar ook vanuit: waar laten we onze kinderen en kleinkinderen wonen?\"  Tegelijk maakt Heijmans zich voor de middellange termijn ook zorgen over de aanhoudende eisen om vooral goedkope woningen te bouwen. Volgens Hillen zijn starters ook geholpen als woningbezitters meer doorstromen. \"Er moeten tot 2030 een miljoen woningen bijkomen. Dat kunnen niet alleen maar goedkope woningen zijn. Geef huizenbezitters die een gezin willen beginnen ook de kans om door te stromen. Dan komen er meer bestaande woningen vrij voor de jonge categorie.\" "}, {"ID": 2519596, "url": "https://nos.nl/artikel/2519596-mogelijk-afluisterapparatuur-gevonden-in-vergaderzaal-poolse-regering", "title": "Mogelijk afluisterapparatuur gevonden in vergaderzaal Poolse regering ", "date_time": "2024-05-07T11:05:28+0200", "text": "In de Poolse stad Katowice is mogelijk afluisterapparatuur gevonden in een vergaderzaal voor ministers. Inlichtingendiensten onderzoeken de gevoelige kwestie en hebben nog niets gezegd over eventuele verdachten. In de zaal stond vandaag belangrijk overleg gepland. Voorzitter van de Europese Commissie Von der Leyen is in Katowice. Als onderdeel van het zestiende Europese Economische Congres wordt een toekomstplan voor de EU verwacht. De Poolse premier Tusk heeft een vergadering met Von der Leyen en de leden van zijn ministerraad.  Om 12.00 uur staat de vergadering van de ministerraad gepland, schrijven Poolse media. In deze vergaderzaal is de vondst gedaan. De veiligheidsdiensten \"hebben apparatuur gevonden en onklaar gemaakt waarmee kon worden afgeluisterd\", zo is vanmorgen bekendgemaakt.  \"Het is nog niet duidelijk of dit ook echt een afluisterpoging was en wie er dan achter zou zitten. De krant Wyborcza zegt dat het mogelijk gaat om een oud geluidssysteem dat nog in de ruimte hing, en niet om een speciaal ge\u00efnstalleerd afluisterapparaat. Wel blijkt uit de reactie van autoriteiten dat Polen op scherp staat als het gaat om mogelijke spionage. De binnenlandse inlichtingendienst waarschuwde onlangs dat het land een belangrijk doelwit is voor Rusland, omdat Polen functioneert als hub voor militaire steun aan Oekra\u00efne. Het afgelopen jaar werden meerdere keren mensen opgepakt die voor Russische inlichtingendiensten zouden hebben gespioneerd. Zo werd er een netwerk opgerold dat camera's zou hebben opgehangen rond het vliegveld in Rzescow - de belangrijkste luchthaven dicht bij de grens met Oekra\u00efne - en langs spoorwegen. Deze groep zou ook plannen hebben om treinen met militair materieel voor Oekra\u00efne te laten ontsporen.\""}, {"ID": 2519595, "url": "https://nos.nl/artikel/2519595-man-overleden-na-val-in-vuilniswagen", "title": "Man overleden na val in vuilniswagen", "date_time": "2024-05-07T10:59:49+0200", "text": "De man die vanochtend zwaargewond raakte nadat hij in Arnhem in een vuilniswagen terechtkwam, is overleden. De politie onderzoekt nog hoe dat kon gebeuren. De politie schrijft op X dat het slachtoffer mogelijk lag te slapen in een papiercontainer. Toen die container rond 08.00 uur werd geleegd, zou diegene in de vuilniswagen terecht zijn gekomen. Het slachtoffer is naar het ziekenhuis gebracht en is daar overleden. De politie gaat uit van een noodlottig ongeval. Medewerkers die bij het incident betrokken waren, krijgen slachtofferhulp. \"We zorgen goed voor hen. We laten ze bijkomen. Later gaan we in gesprek met hen over wat er precies gebeurd is\", zegt een woordvoerder van de vuilophaaldienst tegen Omroep Gelderland. "}, {"ID": 2519590, "url": "https://nos.nl/artikel/2519590-xi-op-bezoek-in-frankrijk-daarna-door-naar-servie-en-hongarije", "title": "Xi op bezoek in Frankrijk, daarna door naar Servi\u00eb en Hongarije", "date_time": "2024-05-07T10:09:11+0200", "text": "De Chinese president Xi is op staatsbezoek in Frankrijk. Het is de eerste halte van zijn eerste bezoek aan Europa in vijf jaar. China ziet Frankrijk als het machtigste land van de EU. Op de eerste dag van het bezoek aan Frankrijk, gisteren, sprak Xi met president Macron over de belangrijkste kwesties in de internationale politiek en met name de oorlog in Oekra\u00efne. China onderhoudt goede betrekkingen met Rusland. Bij een bezoek aan China vorig jaar riep president Macron Xi op om Rusland \"tot bezinning\" te brengen, maar dat heeft tot niets geleid. China kiest in de oorlog in Oekra\u00efne geen partij.  Tegelijkertijd profiteert het wel van het handelsverbod dat de VS en andere westerse landen tegen Rusland hebben ingesteld. De export van Chinese producten naar Rusland steeg vorig jaar met 47 procent, de import van Russische producten met 13 procent. Na de ontmoeting in het \u00c9lys\u00e9e-paleis gisteren sprak Macron opnieuw de hoop uit dat de invloed van China ertoe bijdraagt dat Rusland een eind maakt aan de oorlog. Xi antwoordde vrijblijvend: \"De geschiedenis leert dat elk conflict uiteindelijk alleen door onderhandelingen kan worden opgelost. We roepen alle partijen op weer met elkaar in gesprek te gaan.\" Xi schaart zich wel achter de oproep van Macron om tijdens de Olympische Spelen, deze zomer in Parijs, overal ter wereld een staakt-het-vuren in acht te nemen.  Een ander belangrijk onderwerp waren de handelsbetrekkingen. Macron vroeg Xi om een eind te maken aan beschermingsmaatregelen tegen import uit de EU en het dumpen van Chinese producten op de Europese markt. Wat dat laatste betreft kwam China Frankrijk minimaal tegemoet. China heeft een onderzoek aangekondigd naar het dumpen van Chinese brandy en andere sterke drank. Macron deed Xi een paar dure flessen cognac en Chinese vertalingen van de literaire klassieker Madame Bovary cadeau. Ook voorzitter Von der Leyen van de Europese Commissie schoof aan. Ook zij waarschuwde China voor oneerlijke handelspraktijken en zei dat de EU niet zal terugschrikken voor \"harde besluiten\" als dat nodig is om de eigen economie en veiligheid te beschermen.  In een interview voorafgaand aan het bezoek zei Macron dat hij ook de mensenrechtensituatie in China met Xi zou bespreken. Onder andere Amnesty International en de journalistenorganisatie Reporters Without Borders hadden daartoe opgeroepen. Of het onderwerp inderdaad ter sprake is gekomen, is niet bekendgemaakt. De tweede dag van het bezoek aan Frankrijk heeft een informeel karakter. Macron neemt Xi mee naar de Tourmalet, de berg in de Pyrenee\u00ebn waar Macron vaak bij zijn oma verbleef. Xi reist daarna door naar Servi\u00eb en Hongarije. Deze landen staan op goede voet met China en zetten hun deuren open voor investeringen uit China. "}, {"ID": 2519589, "url": "https://nos.nl/artikel/2519589-twee-doden-en-21-gewonden-bij-mesaanval-ziekenhuis-zuidwest-china", "title": "Twee doden en 21 gewonden bij mesaanval ziekenhuis Zuidwest-China", "date_time": "2024-05-07T10:03:20+0200", "text": "Bij een mesaanval in een ziekenhuis in het zuidwesten van China zijn twee doden en 21 gewonden gevallen, meldt persbureau Reuters op basis van lokale media. De aanval vond plaats in een ziekenhuis in de stad Zhaotong in de provincie Yunnan. De verdachte is een lokale dorpeling, meldt een lokaal medium in Yunnan, waaruit Reuters citeert. Op een foto die is gepubliceerd door de door de overheid gecontroleerde nieuwssite The Paper is een man te zien die in de hal van het ziekenhuis een mes richt op een ander, die zelf een lange stok vasthoudt. The Paper deelt ook beelden van politieagenten die bij het ziekenhuis aankomen. Lokale media melden dat er een verdachte gearresteerd is, maar dat is nog niet officieel bevestigd. Ook een motief voor de aanval is nog niet bekend.  Er zijn de afgelopen jaren meer steekpartijen geweest. Zo waren er meerdere mesaanvallen op scholen. In 2020 verwondde een beveiliger van een kleuterschool in het zuiden van het land 39 mensen met een mes, onder wie 37 kinderen. En vorig jaar kwamen zes mensen om bij een steekpartij in een kleuterschool, onder wie drie kinderen.  \"Omdat burgers geen vuurwapens mogen bezitten, is een mes het enige wapen waar mensen de hand op kunnen leggen. Maar ook dat wordt moeilijker gemaakt door de overheid. Zo moeten Chinezen die een mes bij de IKEA kopen, zich met hun identiteitsbewijs registreren voordat ze het mee kunnen nemen. Deze aanvallen gebeuren soms uit pure frustratie, omdat mensen ergens erg boos over zijn en hun gelijk niet krijgen. Ook kunnen aanvallers geestelijke problemen hebben of doen ze het uit politieke overwegingen.\""}, {"ID": 2519580, "url": "https://nos.nl/artikel/2519580-weer-onderzoek-naar-boeing-nu-vanwege-overgeslagen-controles", "title": "Weer onderzoek naar Boeing, nu vanwege overgeslagen controles", "date_time": "2024-05-07T09:19:13+0200", "text": "De Amerikaanse luchtvaartinspectie FAA opent een nieuw onderzoek naar tekortkomingen bij Boeing. Een medewerker van de vliegtuigbouwer heeft gemeld dat vereiste controles op vliegtuigen niet uitgevoerd worden, maar wel worden afgevinkt. Het gaat dit keer om de Boeing 787 Dreamliner. Kort geleden startte de FAA al een onderzoek na meldingen over hoe dit toestel in elkaar wordt gezet. Nu gaat het dus om inspecties van de toestellen die klaar zijn. Een medewerker zag dat de controle op de verbinding tussen de vleugels en de romp door meerdere medewerkers niet werd uitgevoerd, maar wel als voltooid werd genoteerd. Die medewerker stapte naar een manager, die weer melding heeft gedaan bij de FAA. Boeing heeft verklaard \"snelle en serieuze correcties\" te zullen plegen onder zijn medewerkers. Ook zegt het bedrijf dat er geen direct veiligheidsrisico is voor toestellen die al in gebruik zijn, maar de FAA heeft het bedrijf opgedragen om ook die toestellen aan te pakken.  De Boeing 787 is een groot toestel met twee gangpaden dat vooral lange internationale vluchten maakt. Het vormt een van de hoofdpijndossiers voor Boeing; de technische problemen bij verschillende typen toestellen blijven zich opstapelen. Een 737 Max-9 toestel moest in januari een noodlanding maken toen het een paneel uit de romp verloor. Enkele maanden later viel een wiel van een 777-200 bij het opstijgen, en een 767 verloor een noodglijbaan. Een ander toestel raakte van de landingsbaan door problemen met de remmen en een Dreamliner maakte plotseling een duikende beweging, waardoor tientallen inzittenden gewond raakten. Ook de eerste stappen van Boeing in de ruimtevaart verlopen stroef: afgelopen nacht nog werd de langverwachte eerste ruimtevlucht afgeblazen vanwege een technisch mankement. "}, {"ID": 2519575, "url": "https://nos.nl/artikel/2519575-israel-neemt-grensovergang-rafah-in-egypte-noemt-het-gevaarlijke-escalatie", "title": "Isra\u00ebl neemt grensovergang Rafah in, Egypte noemt het gevaarlijke escalatie", "date_time": "2024-05-07T08:18:19+0200", "text": "Het Isra\u00eblische leger heeft de Palestijnse kant van de grensovergang bij Rafah in het zuiden van Gaza ingenomen. Volgens een verklaring van het leger hebben militairen bij gevechten zeker twintig Hamas-leden gedood en tunnels verwoest. De afgelopen avond en nacht heeft Isra\u00ebl zware luchtaanvallen uitgevoerd op Rafah. Hierbij zijn volgens persbureau AP zeker 23 doden gevallen, onder wie zes vrouwen en vijf kinderen. Het Isra\u00eblische leger zegt dat het opereert \"op verschillende plekken\" in Oost-Rafah. De Isra\u00eblische grondaanval wordt internationaal fel veroordeeld. Egypte, dat aan de andere kant van de ingenomen grensovergang ligt, noemt het een gevaarlijke escalatie die de ruim een miljoen schuilende Gazaanse burgers in Rafah bedreigt. De Turkse vicepremier spreekt van een \"nieuwe oorlogsmisdaad\" door Isra\u00ebl.  \"Ik ben bang dat er er veel burgerslachtoffers gaan vallen\", zegt EU-buitenland chef Borrell. \"Er zijn geen veilige zones in Gaza.\" Isra\u00ebl heeft burgers gisteren opgedragen het oostelijke deel van de stad te verlaten. Volgens het leger zijn de meeste mensen inmiddels weg, maar deze informatie valt niet te controleren.  Een anonieme bron zegt tegen CNN dat het gaat om een \"beperkte\" operatie. Volgens de functionaris, die bekend zou zijn met het Isra\u00eblische plan, is het vooral de bedoeling om Hamas onder druk te zetten aan de onderhandelingstafel. Hamas stelt dat de regering in Tel Aviv de gesprekken probeert te dwarsbomen. Andersom zegt Isra\u00ebl hetzelfde over Hamas. Deze beelden heeft Isra\u00ebl vrijgegeven van de tanks bij de grensovergang van Rafah:  De toelating van humanitaire hulp via de grensovergang bij Rafah is stopgezet. Het gaat om de grenspost tussen de zuidelijk gelegen stad in Gaza en Egypte. Ook de nabijgelegen grensovergang bij Kerem Shalom, die eveneens essentieel is voor de toegang van noodhulp, blijft voorlopig gesloten. Hamas had die eergisteren aangevallen met raketten. Daarbij kwamen volgens Isra\u00ebl vier Isra\u00eblische militairen om. Het leger zegt dat gewapende militanten de grensovergang hadden bestookt vanuit Rafah. Vandaag zijn opnieuw mortierbeschietingen gemeld bij Kerem Shalom.  De VN-hulporganisatie voor Palestijnen UNRWA roept op de grensovergangen zo snel mogelijk weer te openen. \"De catastrofale honger in Noord-Gaza zal nog veel erger worden als de toevoerroutes wegvallen\", zegt de organisatie op X. Honderdduizenden mensen in Gaza kampen met ernstige ondervoeding. Effectief is er in Noord-Gaza een hongersnood, zei de directeur van het Wereldvoedselprogramma van de VN afgelopen weekend. Volgens VN-hulporganisatie OCHA heeft Gaza nog maar voor \u00e9\u00e9n dag brandstof. De toevoer van benzine en diesel is cruciaal om stroom op te wekken voor bijvoorbeeld ziekenhuizen.  \"We weten niet of dit nou het grootschalige grondoffensief van het Isra\u00eblische leger in Rafah is, waar Isra\u00ebl al maanden mee dreigt. Er is veel onduidelijk over de situatie en over de schaal. Het gaat volgens Isra\u00eblische media om een gerichte aanval met tanks en er zijn luchtaanvallen uitgevoerd, maar ik moet er wel bij zeggen dat die luchtaanvallen eigenlijk nooit zijn gestopt. Het is afwachten of de kans op een staakt-het-vuren nu is verkeken. In principe gaan de gesprekken in Ca\u00efro vandaag wel gewoon weer door, zoals het er nu naar uitziet. Er reist een nieuwe delegatie van Hamas naar Ca\u00efro en ook Isra\u00eblische media melden dat er vanuit Isra\u00ebl een delegatie die kant wordt opgestuurd. Verder proberen de bemiddelende partijen, met Egypte, Qatar en de VS, aan alle kanten druk te zetten op Isra\u00ebl en Hamas om alsnog tot een deal te komen.\" Premier Netanyahu dreigt al weken dat Isra\u00ebl de stad zal binnenvallen om Hamas te bestrijden. Daar zijn volgens Isra\u00ebl nog duizenden Hamas-strijders actief en worden volgens het land gijzelaars vastgehouden.  Op de achtergrond spelen de vergevorderde gesprekken over een wapenstilstand met Hamas. De militante beweging is gisteren akkoord gegaan met een voorstel voor een staakt-het-vuren, maar Isra\u00ebl nog niet. Het is niet ongewoon dat strijdende partijen in deze fase van onderhandelingen op het laatste moment nog aanvallen op elkaar uitvoeren in de hoop op zo veel mogelijk concessies door de tegenpartij. "}, {"ID": 2519574, "url": "https://nos.nl/artikel/2519574-grote-brand-verwoest-binnenspeeltuin-in-leek", "title": "Grote brand verwoest binnenspeeltuin in Leek", "date_time": "2024-05-07T07:54:36+0200", "text": "Een grote brand heeft gisteravond een binnenspeeltuin op Landgoed Nienoord in Leek (Groningen) verwoest. Over de oorzaak is nog niks bekend. De brand werd ontdekt door mensen die vrijwilligerswerk doen op het terrein. Toen de brandweer aankwam, stond de speeltuin in lichterlaaie. Er was geen redden meer aan, zegt een woordvoerder tegen RTV Noord. Iets na 23.00 uur was de brand onder controle. Daarna heeft de brandweer nog enkele uren nageblust. De brand was van veraf te zien:   Het familiepark heeft tientallen attracties en speeltoestellen. De overdekte speeltuin is volledig verloren gegaan. In de hal zaten onder meer een skelterbaan en restaurant. De rest van het speelpark bleef onaangetast. \"Het is een grote brand geweest, maar de brandweer was er gelukkig snel bij\", zegt directeur van Familiepark Nienoord Harold de Vries.  De directeur is geschrokken van de brand en hij is bang voor de gevolgen voor het bedrijf. \"Heel, heel, heel sneu. En heel erg. Midden in de meivakantie, het begin van het seizoen. Net voor Hemelvaart, altijd een van de drukste weekenden voor ons.\" Wanneer het familiepark weer open kan, is nog onbekend. "}, {"ID": 2519569, "url": "https://nos.nl/artikel/2519569-met-kanonschoten-en-parade-wordt-poetin-opnieuw-beedigd", "title": "Met kanonschoten en parade wordt Poetin opnieuw be\u00ebdigd", "date_time": "2024-05-07T06:48:59+0200", "text": "Vladimir Poetin maakt zich op voor zijn vijfde ambtstermijn. Dinsdag legt hij in een van de monumentale zalen van het Kremlin de eed af op de grondwet, waarna hij zich tot 2030 opnieuw president van Rusland mag noemen. Poetin is dan 77. De inauguratieplechtigheid is bedacht onder Poetins voorganger, Boris Jeltsin, maar vond aanvankelijk plaats in het moderne congrespaleis iets verderop. Toen Poetin in 2000 de teugels overnam werd het ritueel verplaatst naar een chiquere setting in het inmiddels gerestaureerde Grote Kremlinpaleis. Duizenden genodigden, onder hen parlementsleden, ministers en religieuze leiders, zijn bij de eedaflegging aanwezig. Nadat Poetin is be\u00ebdigd klinken er kanonschoten in het Kremlin en neemt Poetin te midden van de eeuwenoude Kremlinkathedralen een kleine parade af. Het zijn allemaal elementen die verwijzen naar de tsarentijd, toen op deze zelfde plek de kroningsplechtigheden plaatsvonden.  Voor Poetin, die aan de macht blijft na onvrije verkiezingen in maart, is de inauguratie vooral een formaliteit. Zo vatten veel Russen het ook op. Lang niet iedereen weet ervan, en van degenen die het weten zal lang niet iedereen de rechtstreekse uitzending gaan bekijken. Ook de verwachtingen lijken niet hoog gespannen, te oordelen naar reacties die vallen te beluisteren op straat in Moskou. \"Ik verwacht niets,\" zegt een man van middelbare leeftijd. \"Ik denk niet dat er iets zal veranderen.\" Het is een veelgehoorde reactie. Een vrouw roemt de huidige 'stabiliteit' en zegt te hopen dat die ook in de komende ambtstermijn van Poetin zal blijven. Een enkeling maakt zich zorgen om de economische situatie en om \"het conflict met het buurland\" dat liefst zo snel mogelijk moet worden opgelost. Een vrouw neemt het woord 'oorlog' in de mond en zegt te hopen dat Poetin zo snel mogelijk korte metten maakt met de 'fascisten'. Een man zegt zich niet te interesseren voor de inauguratie, maar geeft liever geen antwoord op concrete vragen.  Na de inauguratie dient premier Misjoestin het ontslag van zijn kabinet in. Deze en volgende week komen beide kamers van het Russische parlement bijeen om te stemmen over de samenstelling van de nieuwe regering. Waarschijnlijk op vrijdag buigt het Lagerhuis (de Staatsdoema) zich over de kandidatuur van de premier. Die zal daarna kandidaten voorstellen voor de post van vicepremier en van diverse ministers, die eveneens door de Doema moeten worden goedgekeurd. Het Hogerhuis (de Federatieraad) is belast met de kandidaat-ministers voor onder meer Defensie, Binnenlandse en Buitenlandse Zaken en Noodsituaties. Of Poetin opnieuw Misjoestin zal voordragen staat nog niet vast. Hij is al premier sinds begin 2020 en was al eerder belast met het toezicht op de uitvoering van Poetins sociaal-economische plannen, zoals hij die verwoordde in zijn toespraak tot het voltallige parlement in februari. Maar het is niet uitgesloten dat Poetin het begin van zijn nieuwe termijn aangrijpt om hier en daar personele wijzigingen aan te brengen.  Poetin voorspelde in februari onder meer dat Rusland tegen 2030 de vierde economie van Europa zal worden. Hij heeft beloofd van Rusland een exporteur van duurzame goederen te maken en de afhankelijkheid van het buitenland te verminderen, armoede aan te pakken en het geboortecijfer op te krikken. Maar er bestaat gerede twijfel over de haalbaarheid van al die beloftes, in een periode waarin de Russische economie steeds meer last zal gaan ondervinden van westerse sancties en de vermindering van inkomsten uit de export van fossiele brandstoffen.  Poetins inauguratie komt twee dagen na het Russisch-orthodoxe Paasfeest. Hij woonde in de nacht van zaterdag op zondag samen met de Moskouse burgemeester Sobjanin de Paasdienst bij in de monumentale Verlosserskathedraal, niet ver van het Kremlin, waar hij volgens een televisiecommentator \"bad voor zijn inauguratie\". Twee dagen na de eedaflegging maakt Poetin zijn opwachting op het Rode Plein, om daar de jaarlijkse militaire parade af te nemen op de Dag van de Overwinning. Het is de belangrijkste feestdag in Rusland, waarop de overwinning op Hitler-Duitsland in 1945 wordt herdacht. Poetin krijgt donderdag gezelschap van de leiders van vijf voormalige Sovjetrepublieken en verder Cuba, Laos en Guinee-Bissau. De Russische leiding houdt serieus rekening met pogingen van Oekra\u00efne de feestvreugde rond zowel de inauguratie als op de Dag van de Overwinning te verstoren met aanvallen op Russische doelen, in Rusland of daarbuiten. Intussen heeft het team van de in februari in gevangenschap overleden oppositievoorman Aleksej Navalny met ongetwijfeld datzelfde doel een nieuwe film geproduceerd over een paleis aan de Zwarte Zee, dat volgens de auteurs in opdracht van Poetin is gebouwd. "}, {"ID": 2519568, "url": "https://nos.nl/artikel/2519568-wekdienst-7-5-poetin-wordt-beedigd-eerste-halve-finale-songfestival", "title": "Wekdienst 7/5: Poetin wordt be\u00ebdigd \u2022 Eerste halve finale Songfestival", "date_time": "2024-05-07T06:48:19+0200", "text": "Goedemorgen! Vandaag wordt de Russische president Vladimir Poetin be\u00ebdigd voor zijn vijfde ambtstermijn. En in Malm\u00f6 is de eerste halve finale van het Eurovisie Songfestival. Eerst het weer: In het zuiden valt vanochtend nog lichte regen. Vanmiddag is het overal droog bij een mix van zon en stapelwolken. De wind waait matig uit noordelijke richtingen en het wordt 16 tot lokaal 19 graden.  Ga je de weg op? Hier vind je het overzicht van de werkzaamheden. En hier zie je waar wordt gewerkt aan het spoor.    De politie in Amsterdam heeft een demonstratie van pro-Palestijnse betogers op de campus van de Universiteit van Amsterdam (UvA) be\u00ebindigd. Daarbij zijn 125 mensen aangehouden. De politie, het Openbaar Ministerie en de gemeente besloten vannacht het protestkamp te ontruimen, omdat er volgens hen sprake was van erfvredebreuk. De universiteit vroeg de demonstranten gisteravond al meerdere keren om te vertrekken, maar niet iedereen wilde daar gehoor aan geven. De betogers eisten dat de Amsterdamse universiteiten hun banden met Isra\u00ebl verbreken. Ze blokkeerden twee bruggetjes en de toegang tot de campus bij de Nieuwe Prinsengracht met pallets en andere spullen.    Rijkswaterstaat is gisteren begonnen met het plaatsen van zes grote pompen in een nieuw gemaal in de Afsluitdijk. De pompen zijn bijna 12 meter hoog en wegen 90 ton. Ze moeten zorgen voor een betere afvoer van water uit het IJsselmeer naar de Waddenzee. Rijkswaterstaat noemt het plaatsen van de pompen precisiewerk. Het hijsen kan alleen als het niet te hard waait. Ook is de ruimte beperkt. Bij het plaatsen van de pompen in het betonwerk van het gemaal is er een speling van 8 millimeter. Bekijk in een timelapse-video hoe dat in z'n werk ging:  Fijne dag!"}, {"ID": 2519565, "url": "https://nos.nl/artikel/2519565-veelbesproken-songfestival-van-start-veel-politie-vlaggenverbod-en-oude-bekenden", "title": "Veelbesproken songfestival van start: veel politie, vlaggenverbod en oude bekenden", "date_time": "2024-05-07T06:16:58+0200", "text": "Zweden maakt zich op voor een veelbesproken editie van het Eurovisie Songfestival. Precies om 21.00 uur klinkt de welbekende Eurovisie-tune, dit maal vanuit de stad Malm\u00f6. Televisiekijkers van over de hele wereld wacht een halve finale als altijd vol tradities, vuurwerk en talloze muziekstijlen. Maar niet alles is hetzelfde als altijd, want zowel achter als voor de schermen is het de meest besproken editie in jaren. Vanuit Nederlands opzicht komt dat mede door het verwachte succes van deelnemer Joost Klein, die donderdag in de tweede halve finale met zijn hit Europapa op het podium staat. Tegelijk gaat het veel over de beveiliging van het evenement. Malm\u00f6 organiseerde het songfestival al twee keer eerder (in 1992 en 2013), maar nog nooit stond een editie zo onder hoogspanning als deze.  Wie deze dagen door de stad loopt, kan niet ontkomen aan de vele agenten die er patrouilleren en rondrijden, soms zelfs met politiebusjes die meer weg hebben van een oorlogstank. Vanuit heel Zweden zijn agenten ingevlogen om te helpen met de beveiliging. En anders dan normaal zijn ze uitgerust met zware wapens, die ze constant in de aanslag houden. Hoe dichter bij de Malm\u00f6 Arena - waar de show vandaan komt - hoe meer maatregelen. Zo geldt er rond de evenementenhal een vliegverbod en is er tijdelijk een systeem ge\u00efnstalleerd om drones weg te houden. \"De enige drones die hier rondvliegen, zijn van ons om het overzicht te bewaren\", legt een politiewoordvoerder uit. Buurtbewoners vertellen dat er daarnaast scherpschutters op de daken liggen. Om dit allemaal in goede banen te leiden zijn ook agenten uit het nabijgelegen Denemarken en Noorwegen overgekomen om te helpen.  De maatregelen hebben allemaal te maken met een verhoogde dreiging, waar veel Europese landen - ook Nederland - al langer mee te maken hebben. In Zweden komt die dreiging geregeld tot uiting, bijvoorbeeld tijdens koranverbrandingen. En daar komt deze week bij dat het Eurovisie Songfestival dit jaar voor veel mensen omstreden is, door de deelname van Isra\u00ebl aan het evenement. Vanwege de oorlog in Gaza vinden de critici het ongepast dat Isra\u00ebl donderdag mag aantreden. Al maanden zijn er daarom oproepen aan het adres van de organiserende European Broadcasting Union (EBU) om Isra\u00ebl te weren van het songfestival.  Ook in Malm\u00f6 zijn er komende dagen protesten gepland. Volgens de organisatie komen daar tienduizenden mensen op af van over de hele wereld. De organisatie van het songfestival, de Zweedse omroep SVT, houdt daarom de adem in en doet er alles aan om demonstranten buiten de zaal te houden. Daarom zijn ook de regels voor vlaggen aangescherpt. Bezoekers mogen alleen die van deelnemende landen mee naar binnen nemen, samen met de regenboogvlag. Het tonen van de Palestijnse vlag is nadrukkelijk verboden en de regisseurs is op het hart gedrukt ongeregeldheden buiten beeld te houden, mochten die er zijn.  De televisiekijker krijgt - als alles volgens planning verloopt - waarschijnlijk weinig mee van alle maatregelen en wacht vanavond een eerste halve finale vol spektakel, waar het songfestival om bekendstaat. Met in het eerste deel gelijk al opvallende inzendingen, zoals de Ierse Bambi Thug, een van de donkerste en meest duistere acts ooit op het festival met verwijzingen naar hekserij. En ook Finland, met twee artiesten die zichzelf hebben vernoemd naar besturingssysteem Windows95 en hun optreden beginnen in een groot ei. De topfavoriet van de avond is waarschijnlijk Kroati\u00eb, dat als zevende aan de beurt is. Zanger Baby Lasagne treedt op met zijn nummer Rim Tim Tagi Dim, dat veel weg heeft van de Duitse metalband Rammstein. Het gaat over jongeren die in Kroati\u00eb massaal wegtrekken naar het buitenland, omdat ze in eigen land geen toekomst meer zien.  Ook Luxemburg doet mee vanavond. En dat is best bijzonder, want dat is voor het eerst in dertig jaar. Omroepen in Luxemburg vonden deelname al die tijd te duur, maar door een bijdrage van de regering is het land er nu voor het eerst sinds 1993 weer bij. Zangeres Tali sluit de show af met het nummer Fighter. In de eerste halve finale vanavond proberen vijftien landen bij de beste tien te eindigen. Anders dan in de finale, tellen vanavond alleen de stemmen thuis mee. "}, {"ID": 2519562, "url": "https://nos.nl/artikel/2519562-voedingscentrum-wil-meer-hulp-voor-moeders-met-problemen-met-borstvoeding", "title": "Voedingscentrum wil meer hulp voor moeders met problemen met borstvoeding", "date_time": "2024-05-07T06:00:01+0200", "text": "Ruim 70 procent van de vrouwen stopt eerder met het geven van borstvoeding dan ze hadden gehoopt. Dat doen ze vaak omdat ze bang zijn dat de baby te weinig melk binnenkrijgt, blijkt uit onderzoek in opdracht van het Voedingscentrum. Twee derde van de vrouwen was teleurgesteld dat ze zich gedwongen voelden om te stoppen. Behalve de angst voor te weinig melk gaven vrouwen als belangrijkste redenen dat het de baby niet goed lukte om te drinken en dat ze zelf pijn ervaren. \"Borstvoeding geven kan uitdagend zijn\", zegt Marije Verwijs, expert voeding en gezondheid bij het Voedingscentrum. \"Zeker in het begin is het soms zoeken voor moeder en baby. Daarom is het belangrijk dat deze vrouwen extra ondersteuning krijgen.\" Het Voedingscentrum wijst daarbij naar verloskundigen, kraamverzorgenden en de jeugdgezondheidszorg. \"Ook zou het helpen als een lactatiekundige toegankelijk is voor iedereen die het nodig heeft.\"  Hulp van een lactatiekundige wordt nu in sommige aanvullende zorgverzekeringen vergoed. Verwijs zou graag zien dat die hulp standaard in het basispakket komt. \"Nu is het alleen beschikbaar voor mensen die het geld hebben voor een aanvullende verzekering. Je dupeert hiermee mensen met een minder hoog inkomen.\" Volgens de Wereldgezondheidsorganisatie hebben baby's er het meeste baat bij als ze ten minste zes maanden borstvoeding krijgen.  Uit het onderzoek blijkt dat 53 procent van de vrouwen start met het uitsluitend geven van borstvoeding na de geboorte van hun baby. Dat is het laagst sinds de start van de metingen in 1997. Er is een flinke toename te zien van het aantal vrouwen dat (tijdelijk) fles- en borstvoeding combineert. Dat was in een eerdere meting in 2015 nog 7 procent en is nu 23 procent. \"Daarmee geeft 76 procent van de vrouwen dus alsnog een vorm van borstvoeding en dat is weer hoger dan voorgaande jaren\", legt Verwijs uit. Er is in het onderzoek niet gevraagd naar wat die combinatie dan precies is, hoeveel van het een en hoeveel van het ander. \"Er is te weinig onderzoek gedaan naar de redenen en effecten van het combineren van kunst- en moedermelk\", voegt Verwijs toe. \"Maar we zien dat dit aan populariteit wint, dus we roepen zeker op tot meer onderzoek naar de effecten hiervan.\" Positief is volgens Verwijs wel dat vrouwen die borstvoeding geven dat langer lijken te doen. Het percentage vrouwen die na 6 maanden nog uitsluitend borstvoeding geeft ligt met 31 procent substantieel hoger dan bij de voorgaande peilingen, waar het rond de 20 procent schommelde. In deze explainer van NOS op 3 wordt onderzocht wat de voor- en nadelen van flesvoeding zijn.  "}, {"ID": 2519561, "url": "https://nos.nl/artikel/2519561-langverwachte-lancering-boeing-starliner-uitgesteld-door-technische-fout", "title": "Langverwachte lancering Boeing Starliner uitgesteld door technische fout", "date_time": "2024-05-07T05:01:08+0200", "text": "De langverwachte lancering van het eerste ruimtevaartuig van de Amerikaanse vliegtuigbouwer Boeing, de CST-100 Starliner, is zeker 24 uur uitgesteld. De eerste bemande testvlucht zou rond 04.30 uur Nederlandse tijd opstijgen in Florida. Zo'n twee uur voor de lancering bleek er een technisch probleem te zijn met een zuurstofklep van de Atlas V-raket, aldus Boeing. Technici konden het probleem niet direct oplossen. Het is nog niet duidelijk wanneer de Starliner alsnog gelanceerd wordt. De bemande missie had eigenlijk al in 2018 uitgevoerd moeten worden, maar werd meerdere keren vertraagd door ontwerpfouten. Het project is honderden miljoenen dollars duurder dan oorspronkelijk begroot. "}, {"ID": 2519560, "url": "https://nos.nl/artikel/2519560-colombiaanse-eln-gaat-weer-mensen-ontvoeren-voor-losgeld", "title": "Colombiaanse ELN gaat weer mensen ontvoeren voor losgeld", "date_time": "2024-05-07T04:11:44+0200", "text": "De Colombiaanse terreurgroep ELN gaat toch weer mensen ontvoeren voor losgeld. In december zei ELN nog daarmee te stoppen als een staakt-het-vuren tussen de groep en de Colombiaanse regering werd verlengd. De rebellengroep zegt nu dat de regering de afspraken niet is nagekomen die zijn gemaakt bij vredesonderhandelingen. De regering doet er volgens de rebellen te lang over om een fonds op te richten, terwijl dat wel de afspraak zou zijn geweest. Sinds eind 2022 zijn er zes gespreksrondes geweest tussen het linkse Nationaal Bevrijdingsleger ELN en de Colombiaanse overheid. Doel daarvan is dat de rebellen hun wapens neerleggen en re-integreren in de samenleving. De afgelopen maanden liepen de onderhandelingen spaak, waarna ELN besloot de gesprekken voor april op te schorten.  De Colombiaanse regering zegt in een verklaring te hopen dat ELN nog terugkomt op zijn beslissing. \"We hopen dat het ELN zijn belofte aan de Colombiaanse samenleving en de internationale gemeenschap nakomt om een einde te maken aan elke vorm van ontvoering.\" Het ELN vecht al sinds 1964 tegen de regering van Colombia. Door mensen te ontvoeren voor losgeld kunnen de rebellen hun strijd blijven financieren. Bij het conflict zijn zeker 450.000 mensen om het leven gekomen. In oktober kwam de rebellengroep opnieuw wereldwijd in het nieuws toen leden de ouders van Liverpool-voetballer Luis D\u00edaz hadden ontvoerd. Zijn moeder werd snel bevrijd, maar zijn vader kwam pas na twaalf dagen vrij. Het ELN zei later dat de ontvoering een fout was geweest. "}, {"ID": 2519559, "url": "https://nos.nl/artikel/2519559-amerikaanse-soldaat-opgepakt-in-russische-vladivostok", "title": "Amerikaanse soldaat opgepakt in Russische Vladivostok", "date_time": "2024-05-07T02:50:22+0200", "text": "Een Amerikaanse militair is opgepakt in de Oost-Russische stad Vladivostok. Hij was daar op bezoek bij een vriendin toen hij door de politie werd gearresteerd. De Russische autoriteiten beschuldigen hem ervan dat hij van haar heeft gestolen, zeggen Amerikaanse functionarissen. De 34-jarige Gordon Black was gestationeerd in Zuid-Korea. Hij had onderweg moeten zijn naar huis, naar Fort Cavazos in de staat Texas. Hij reisde in plaats daarvan vorige week naar Rusland om een vriendin te zien, waar hij een affaire mee zou hebben. Volgens functionarissen woonde de Russische vrouw tot voor kort nog in Zuid-Korea. Afgelopen najaar zouden ze ruzie hebben gehad, waarna zij het land had verlaten. Het is onduidelijk of ze dat uit eigen beweging heeft gedaan of dat de Koreaanse autoriteiten daarbij betrokken waren, schrijft persbureau AP.  Black had zijn tussenstop in Vladivostok niet gemeld aan zijn eenheid en had dus ook geen toestemming gekregen om naar Rusland te gaan. Het is onduidelijk of Amerikaanse militairen in het algemeen een reisverbod hebben voor Rusland, al raadt het ministerie van Buitenlandse Zaken Amerikaanse burgers af om naar het land te reizen. Een woordvoerder van het Amerikaanse leger bevestigt de arrestatie van Black en zegt dat Buitenlandse Zaken consulaire hulp biedt aan de man. De diplomatieke relatie tussen de Verenigde Staten en Rusland is al slecht en wordt door deze nieuwe arrestatie van een Amerikaan volgens AP alleen maar moeizamer.  In Rusland zitten er ook andere Amerikanen vast. De twee bekendste zijn ex-marinier Paul Whelan en The Wall Street Journal-correspondent Evan Gershkovich. De Amerikaanse regering zegt dat zij onterecht worden vastgehouden en probeert met de Russen te onderhandelen over hun vrijlating. Daarnaast zit muzikant Travis Leake vast, die vorig jaar werd opgepakt voor drugsgerelateerde zaken. Docent Marc Fogel heeft vanwege soortgelijke aanklachten een gevangenisstraf van zestien jaar opgelegd gekregen. Verder zitten ook nog Alsu Kurmasjeva en Ksenia Chavana in hechtenis, die beide een dubbele nationaliteit hebben."}, {"ID": 2519558, "url": "https://nos.nl/artikel/2519558-gebouw-in-aanbouw-ingestort-in-zuid-afrika-vijf-doden-en-tientallen-vermisten", "title": "Gebouw in aanbouw ingestort in Zuid-Afrika, vijf doden en tientallen vermisten", "date_time": "2024-05-07T01:59:13+0200", "text": "In de Zuid-Afrikaanse kuststad George is een appartementsgebouw in aanbouw ingestort. Daarbij kwamen 5 bouwvakkers om het leven en raakten tientallen bedolven onder het puin. Zo'n twintig andere bouwvakkers zijn gered en worden in het ziekenhuis aan hun verwondingen behandeld. Gevreesd wordt dat er onder het puin meer doden liggen. Meer dan honderd reddingswerkers zijn aanwezig op de bouwplaats. Ze zullen waarschijnlijk de hele nacht doorwerken met speurhonden, kranen en ander zwaar materieel in de hoop dat ze nog overlevenden kunnen bevrijden. Het ongeval gebeurde net na 14.00 uur in George, een stad aan de zuidkust, zo'n 400 kilometer ten oosten van Kaapstad. 75 bouwvakkers waren aan het werk toen het appartementencomplex met meerdere verdiepingen instortte. Het is onduidelijk hoe het gebouw heeft kunnen instorten. De autoriteiten hebben een onderzoek aangekondigd."}, {"ID": 2519557, "url": "https://nos.nl/artikel/2519557-politie-beeindigt-demonstratie-pro-palestijnse-betogers-op-campus-uva", "title": "Politie be\u00ebindigt demonstratie pro-Palestijnse betogers op campus UvA", "date_time": "2024-05-06T23:31:07+0200", "text": "De politie in Amsterdam heeft een demonstratie van pro-Palestijnse betogers op de campus van de Universiteit van Amsterdam (UvA) be\u00ebindigd. Daarbij zijn 140 mensen aangehouden, van wie er nu nog vier vastzitten. De politie, het Openbaar Ministerie en de gemeente besloten vannacht het protestkamp te ontruimen, omdat er volgens hen sprake was van erfvredebreuk. De universiteit vroeg de demonstranten gisteravond al meerdere keren om te vertrekken, maar niet iedereen wilde daar gehoor aan geven. Tegen 03.00 uur was de mobiele eenheid aanwezig op het terrein. Rond 04.30 uur was de demonstratie grotendeels voorbij en werden mensen naar bussen geleid.  \"Als je aan komt lopen is het eerste wat je denkt: 'wat een puinhoop'. Het lijkt wel of hier weken is huisgehouden in plaats van een dag en een nacht. Het ligt hier bezaaid met spullen, overal stenen. Er is een halve straat er compleet uitgetrokken om stenen naar de politie te gooien. Voor de rest zijn er veel tenten waarvan er sommige kapot zijn. De onderste rij ramen van het UvA-gebouw zijn met graffiti bespoten. En er zijn ook barricades gemaakt om de politie tegen te houden van pallets en fietsen. En er ligt veel eten, waaruit je kunt opmaken dat ze van plan waren lang te blijven.\" Foto's van de situatie vanochtend vroeg:   Politiewoordvoerder Olav Brink spreekt in het NOS Radio 1 Journaal van een \"ontruiming met grof geschut\". \"We hebben een shovel ingezet omdat er echt enorme barricades waren opgeworpen. We konden daardoor niet bij deze groep personen komen en ze luisterden niet naar vorderingen die eerder door de UvA waren gedaan om het gebied te verlaten en later meermaals door ons.\" \"Daarna zijn we ernaartoe gegaan en hebben we geweld toegepast, maar er werd ook tegen ons geweld gebruikt. Er werd met bakstenen en vuurwerk naar ons gegooid. E\u00e9n collega heeft daarbij gehoorschade opgelopen. We vinden het heel erg dat dat is gebeurd.\" Brink zegt dat er verschillende belangen zijn afgewogen voordat er werd besloten om het gebied te ontruimen. \"Vervolgens heeft het Openbaar Ministerie besloten dat de politie het terrein moest gaan ontruimen.\" Na de oproep van de politie vertrokken de meeste betogers. \"Maar toen we eenmaal op het terrein aanwezig waren, was er nog een groep van 125 personen en die zijn aangehouden. Zij zijn vervoerd naar een cellencomplex en hun identiteit wordt vastgesteld. Vervolgens krijgen ze te horen waarvan ze verdacht worden, en op een later moment beslist de officier van justitie of en hoe ze bestraft worden.\" Bekijk hier hoe het er vannacht aan toe ging:  De politie meldde halverwege de nacht dat het tijdens de ontruiming onrustig was op Roeterseiland, waar de tenten stonden. Volgens de politie hebben demonstranten geweld gebruikt. Op een livestream van de lokale zender AT5 was te zien dat er met vuurwerk werd gegooid. Ook probeerden demonstranten een shovel van de mobiele eenheid tegen te houden, die barricades op het terrein weghaalde.  De demonstratie begon gistermiddag toen betogers tenten hadden opgezet op de campus. Ze eisten onder andere dat de Amsterdamse universiteiten hun banden met Isra\u00ebl zouden verbreken. Twee bruggetjes en de toegang naar de campus bij de Nieuwe Prinsengracht werden geblokkeerd met pallets en andere spullen. De politie schrijft in een verklaring dat het protest tot een onveilige situatie leidde, \"mede door de barricades waardoor hulpdiensten het terrein niet konden betreden. Bij een calamiteit zouden de activisten mogelijk zelf vast komen te zitten op het terrein.\" Rond 20.30 uur sloeg de sfeer om. Zo'n tien mannen zochten de confrontatie met de pro-Palestijnse demonstranten. Daarbij sloegen ze betogers en gooiden ze met fakkels en vuurwerk. Het groepje mannen is volgens persbureau ANP het terrein afgejaagd door de demonstranten. Volgens de politie zijn er ook \"massaal\" stenen uit de grond gehaald. Kijk hier hoe de protesten zich gedurende de dag ontwikkelden:  Gistermiddag kondigde de UvA aan om aangifte tegen de demonstranten te doen als zij daadwerkelijk op het terrein zouden overnachten. Een NOS-verslaggever ter plekke schatte dat er rond 23.00 uur nog honderden betogers op de campus waren. Een deel van hen was van plan daar te blijven slapen. Op universiteiten in de Verenigde Staten waren de afgelopen weken ook pro-Palestijnse demonstraties. Bij de ontruiming van de Columbia University in New York arresteerde de politie bijna 300 mensen. Op UCLA in Los Angeles braken vorige week dinsdag gevechten, uit nadat pro-Isra\u00eblische tegendemonstranten hadden geprobeerd de barricades omver te trekken die de pro-Palestijnse studenten hadden opgericht. "}, {"ID": 2519550, "url": "https://nos.nl/artikel/2519550-volkskrant-winnaar-van-journalistieke-prijs-de-tegel", "title": "Volkskrant winnaar van journalistieke prijs De Tegel", "date_time": "2024-05-06T22:52:53+0200", "text": "De meest prestigieuze journalistieke prijzen van Nederland zijn vanavond uitgereikt in Den Haag. De tien beste journalistieke producties van vorig jaar werden beloond met een Tegel. Grote winnaar is de Volkskrant, met Tegels in de categorie\u00ebn Eerstelijns Verslaggeving en Nieuws. De reportages uit Isra\u00ebl van Rob Vreeken voor De Volkskrant worden door de vakjury geprezen. \"Zijn verhalen tonen aan waarom we verslaggevers ter plekke hebben en moeten houden, met diepe kennis van een conflict. Vreeken geeft de actualiteit een menselijk gezicht en voorziet hem van context.\", aldus de jury over de winnaar van de Tegel voor de Eerstelijns Verslaggeving. In dezelfde categorie was ook het NOS-liveblog over de Hamas-aanval op Isra\u00ebl van 7 oktober vorig jaar genomineerd, evenals reportages van Nieuwsuur daarover.  In de categorie Nieuws won het onderzoeksverhaal van de Volkskrant over de werkcultuur bij NOS Sport. De makers zeiden in een reactie dat de nasleep van die publicatie ze niet ongeroerd heeft gelaten. \"Het was best ingewikkeld. Ik was laatst ook bij het kort geding van Tom Egbers. Dan zie je wat het met hem heeft gedaan en dat laat je ook niet helemaal koud.\" \"We hebben een gesprek op gang willen brengen en dat is gelukt, denk ik, met deze maatschappelijke discussie. Dat weegt dan net wat zwaarder dan hoe pijnlijk het voor iemand persoonlijk is.\" De tien winnaars per categorie: - Internationaal: Michiel Driebergen van Dagblad Trouw, voor zijn reportages vanuit Oekra\u00efne over de oorlog met Rusland. - Pionier: Daphne Wesdorp van het Nederlands Dagblad, voor haar verhalen over de oorlog in Oekra\u00efne en Myanmar. - Data: Felix Voogt, Marieke Rotman, Sebastiaan Grosscurt en anderen van Investico, voor hun onderzoek naar ten onrechte geregistreerde grond voor landbouwsubsidie. - Storimans: Jacko van 't Hof, voor zijn camerawerk in de VPRO-serie Dokter Ruben. - Onderzoek: In-Soo Radstake, voor zijn documentaire Indi\u00eb Verloren. - Interview: Stijn Bronzwaer van NRC, voor zijn interview met Bunq-topman Ali Niknam. - Achtergrond: Sinan Can en Danielle van Lieshout voor BNNVARA-documentaire Inside Kalifaat. - Eerstelijns verslaggeving: Rob Vreeken van de Volkskrant, voor zijn reportages uit Isra\u00ebl, kort na 7 oktober. - Nieuws: Abel Bormans, Maud Effting en Willem Feenstra van de Volkskrant voor hun onderzoek naar de werkcultuur bij NOS Sport. - Regionaal/Lokaal: Gep Leeflang van De Stentor voor zijn onderzoek naar het informeren van de gemeenteraden achter gesloten deuren. De Tegel wordt sinds 2006 uitgereikt. De winnaars krijgen een award waarin daadwerkelijk een stoeptegel is verwerkt. De prijs is vernoemd naar het boek Tegels lichten (1972), waarin journalist H.J.A. Hofland het aankaarten van misstanden in bestuurlijk Nederland vergelijkt met licht werpen op ongedierte dat krioelt onder keurige tuinpaadjes. "}, {"ID": 2519545, "url": "https://nos.nl/artikel/2519545-amerikaanse-tiener-zwaargewond-na-val-in-raketsilo-na-nacht-gered", "title": "Amerikaanse tiener zwaargewond na val in raketsilo, na nacht gered", "date_time": "2024-05-06T21:32:59+0200", "text": "Een Amerikaanse tiener is in de staat Colorado zwaargewond geraakt bij een val in een verlaten raketsilo. De 18-jarige jongen moest de nacht in de schacht doorbrengen voordat hulpdiensten hem konden redden. De jongen was 's nachts met zeven vrienden naar het verlaten militaire complex gegaan. In de jaren 60 waren hier intercontinentale Titan-raketten gestationeerd die met een kernkop Rusland konden bereiken, maar inmiddels staan de silo's alweer decennia leeg. Bij het verkennen van het ondergrondse bouwwerk maakte de jongen een val van zo'n 10 meter. Volgens een politiewoordvoerder is het een wonder dat hij dat overleefde, omdat de omgeving gevaarlijk is door losse brokken beton en verwrongen metaal. De eigenaar probeert met ijzeren hekken ongewenste bezoekers weg te houden, maar die kruipen toch tussen de verbogen tralies door.  Nadat de groep de politie had gebeld duurde het nog enkele uren voordat het slachtoffer kon worden bereikt. Rond 06.30 uur arriveerden de hulpdiensten bij hem, daarna duurde het nog twee uur voordat ze hem weer bovengronds hadden. De jongen is per helikopter naar een ziekenhuis in Denver gebracht. Hij is volgens artsen niet in levensgevaar.  Van de vriendengroep wordt zeker \u00e9\u00e9n meerderjarige vervolgd voor het betreden van verboden terrein. De zes minderjarigen zijn overgedragen aan hun ouders, er wordt nog gekeken of ook zij worden vervolgd. Later wordt ook duidelijk of het ongeluk nog juridische gevolgen heeft voor het slachtoffer zelf."}, {"ID": 2519543, "url": "https://nos.nl/artikel/2519543-uitgebrande-schuur-blijkt-drugslab-bewoner-51-aangehouden", "title": "Uitgebrande schuur blijkt drugslab, bewoner (51) aangehouden", "date_time": "2024-05-06T21:28:41+0200", "text": "In een schuur die vorige week in vlammen opging in Brabant zat een drugslab. Dat meldt de politie na onderzoek. De 51-jarige bewoner van het naastgelegen huis is aangehouden. De brand woedde afgelopen donderdagavond in een houten schuur in het Brabantse dorp Zevenbergschen Hoek. Er waren ook kleine ontploffingen te horen, schrijft Omroep Brabant. Uiteindelijk heeft de brandweer het vuur geblust.  Specialisten van de Landelijke Faciliteit Ontmantelen, een politieteam dat bewijsmateriaal verzamelt in geval van een mogelijk drugslab, kwam erachter dat er in het pand een amfetaminelab zat. De politie vond er grote hoeveelheden synthetische drugs. Onder meer 180 kilo amfetaminepasta, maar ook grondstoffen voor het produceren van synthetische drugs. \"Waar je zou verwachten dat de brand alles met de grond gelijk zou maken, kwamen nog opvallend veel aangetaste verpakkingen met chemicali\u00ebn tevoorschijn\", zei de co\u00f6rdinator synthetische drugs bij de politie tegen het Brabants Dagblad.  Kort na het uitbreken van de brand verplaatste de bewoner een auto met daarin twee kratten vol synthetische drugs. De auto met inhoud werd in de omgeving gevonden door agenten. De bewoner wordt voorgeleid aan de rechter-commissaris, die bepaalt of hij langer vast moet blijven zitten. "}, {"ID": 2519534, "url": "https://nos.nl/artikel/2519534-italiaanse-journalisten-staken-tegen-politieke-inmenging-nog-nooit-zo-erg-geweest", "title": "Italiaanse journalisten staken tegen politieke inmenging: 'Nog nooit zo erg geweest'", "date_time": "2024-05-06T20:27:18+0200", "text": "Kijkers van het TG1, het journaal van de Italiaanse omroep RAI, kregen vandaag alleen een ingekorte versie van het programma te zien. Slechts enkele journalisten kwamen naar de redactie, de rest bleef thuis uit protest. Reden voor de grootscheepse staking is de politieke inmenging bij de journalistieke programma's van de RAI. Die is volgens de journalisten sinds het aantreden van de radicaal-rechtse regering-Meloni tot zorgwekkende hoogten gestegen. \"Itali\u00eb is nog geen Hongarije, maar de trend is zorgwekkend\", stelt vakbondsleider Daniele Macheda.  Hoe die politieke be\u00efnvloeding in de praktijk gaat, werd bijvoorbeeld duidelijk in het bekende praatprogramma Chesar\u00e0 enkele weken geleden. Naar aanleiding van de Italiaanse Bevrijdingsdag had de redactie schrijver Antonio Scurati uitgenodigd om een zelfgeschreven tekst voor te dragen. De tekst die Scurati van tevoren aanleverde was bijzonder kritisch over premier Meloni en haar omgang met het fascistische verleden van Itali\u00eb. Dat viel niet goed bij de top van de omroep. Een dag voor de opnames vernam de presentatrice van Chesar\u00e0 dat het contract van Scurati was geannuleerd, en dat de schrijver dus niet meer welkom was. Wie exact het contract liet annuleren is nog steeds niet duidelijk. Maar de presentatrice nam uit woede contact op met Scurati en vroeg of ze zijn tekst alsnog mocht voorlezen. Dat fragment van het programma wordt sindsdien druk gedeeld op sociale media.  Politieke invloed op de RAI is niet nieuw: de Italiaanse omroep werd altijd al in zekere mate politiek geleid. Elke nieuwe regering zet er nieuwe bestuurders neer, waardoor onvermijdelijk ook de journalistieke koers van het bedrijf per regering verandert. Traditioneel sluit het journaal op RAI 1 meer aan bij het beleid van de regering, terwijl het journaal van RAI 3 eerder links geori\u00ebnteerd is. Kijkers weten dat. Maar zo flagrant als de laatste tijd is de politieke inmenging nog nooit geweest, zeggen de stakers.  Politiek verslaggever Enrica Agostini somt ter illustratie enkele situaties op die zij zelf meemaakte. \"Toen de ex-vriend van premier Meloni seksistische opmerkingen had gemaakt tegen vrouwelijke collega's, mochten wij daar niet over berichten. Toen minister van Landbouw Lollobrigida, tevens de zwager van Meloni, een trein liet stoppen waar geen halte was om op tijd te zijn voor een afspraak, mochten wij daar niet over berichten.\" Pas na urenlange druk van de redactieraad op de directie werd het journalisten toegestaan om er aandacht aan te besteden, herinnert Agostini zich. De journaliste vertelt haar verhaal trillend, duidelijk ge\u00ebmotioneerd. \"Ik ben maar een verslaggever, geen bekende presentatrice. Op dit moment word ik beschermd omdat ik in de redactieraad zit, maar het zou zomaar kunnen dat ik later ontslagen word omdat ik deze dingen openlijk heb gezegd.\"  Concreet vragen de stakers vandaag aan de top van de RAI om bij conflicten met de regering juist de kant van de journalisten te kiezen. \"En we willen betere contracten voor de journalisten\", vertelt vakbondsleider Daniele Machese. Uit financi\u00eble overwegingen worden de journalisten die met pensioen gaan allemaal vervangen door freelancers. \"Collega's die niet zeker zijn van hun baan, zijn eerder geneigd om de koers van de leiding trouw te volgen. Dat hangt allemaal samen\", aldus Machese. Het bestuur van de RAI heeft alleen schriftelijk gereageerd op de aantijgingen van de stakende journalisten. In een verklaring schrijven de omroepbazen dat ze volop bezig zijn met hervormingen die het bedrijf klaar moeten maken voor de journalistieke uitdagingen van de toekomst, en dat er daarom geen geld is om nieuwe collega's een contract aan te bieden. Over de journalistieke vrijheid staat in de verklaring dat de RAI \"alles in het werk stelt om de pluriformiteit en de vrijheid van meningsuiting te beschermen\". De journalisten nemen met die verklaring geen genoegen: zij zetten hun staking door tot morgenvroeg en beraden zich daarna op verdere acties."}, {"ID": 2519533, "url": "https://nos.nl/artikel/2519533-bijna-dertig-jaar-cel-geeist-voor-opdrachtgever-vergismoord-dj-latumahina", "title": "Bijna dertig jaar cel ge\u00ebist voor opdrachtgever vergismoord dj Latumahina", "date_time": "2024-05-06T20:21:39+0200", "text": "Het Openbaar Ministerie eist een gevangenisstraf van 29 jaar en 9 maanden tegen Noureddine H. voor de moord waarbij de Amsterdamse Djordy Latumahina. per ongeluk werd doodgeschoten. De 43-jarige H. is de laatste verdachte die terechtstaat voor de moord die plaatsvond op 8 oktober 2016. Volgens het OM was H. degene die de opdracht gaf om drugscrimineel Gino M. te doden. De zaak staat bekend als een vergismoord, omdat de schutter de 31-jarige dj Latumahina aanzag voor het beoogde doelwit. Schutters openden met semiautomatische wapens het vuur op het gezin van de dj, toen hij zijn auto wilde parkeren bij hun appartement in Amsterdam-West. Latumahina overleed daarbij direct en zijn vriendin raakte ernstig gewond en blijvend verlamd. Hun 2-jarige dochtertje zat achter in de auto, zij bleef ongedeerd. Later bleek dat Latumahina in dezelfde soort auto reed en in hetzelfde gebouw woonde als het bedoelde slachtoffer. H. is volgens het OM dan ook schuldig aan de dood van de dj.  H. werd in mei 2021 aangehouden in Spanje. Hij zat daar ondergedoken en werd al een tijdlang in de gaten gehouden door de lokale politie. Hij staat ook terecht voor het beramen van een moordaanslag op Naoufal 'Noffel' F. en voor het leiden van een criminele organisatie. Het bewijs voor de betrokkenheid van H. bij beide moordopdrachten is gestoeld op berichten van gekraakte PGP-telefoons. Volgens de officier van justitie blijkt uit ontsleutelde berichten dat H. de opdracht gaf voor de moord en de schutter betaalde. Er zijn meerdere chataccounts waaraan de naam van de verdachte wordt gekoppeld. Dat zou af te leiden zijn uit onder andere taalgebruik en de manier van praten, schrijft NH.  Zelf ontkent H. betrokkenheid bij de moord en zegt hij de berichten niet te hebben geschreven. \"Ik ben het niet\", zei hij vandaag. \"Dus ik kan ook niet meer zeggen dan ja of nee.\" Zijn advocaat zegt dat het aangeleverde bewijs van het OM niet sterk genoeg is. \"De bewijsconstructie hangt van suggesties aan elkaar. Cruciale informatie zit niet in het dossier.\" De afgelopen jaren zijn zeven verdachten veroordeeld voor betrokkenheid bij de schietpartij. Schutter Djurgen W. kreeg in 2018 een gevangenisstraf van dertig jaar en andere betrokkenen kregen straffen tot 26 jaar opgelegd. De rechtbank doet op 24 juni uitspraak. "}, {"ID": 2519529, "url": "https://nos.nl/artikel/2519529-hamas-akkoord-met-staakt-het-vuren-voorstel-israel-nog-niet-om", "title": "Hamas akkoord met staakt-het-vuren-voorstel, Isra\u00ebl nog niet om", "date_time": "2024-05-06T19:42:40+0200", "text": "Hamas is akkoord met een voorstel voor een staakt-het-vuren dat is gedaan door bemiddelaars Egypte en Qatar. Dat laat de terreurorganisatie weten in een verklaring. Volgens de verklaring heeft Hamasleider Ismail Haniyeh dat telefonisch laten weten aan onder meer de premier van Qatar. Isra\u00ebl geeft op dit moment geen goedkeuring aan het voorstel. Een woordvoerder van premier Netanyahu zegt tegen de krant Haaretz dat het voorstel waarmee Hamas akkoord is gegaan voldoet \"totaal niet aan de Isra\u00eblische eisen\".  De woordvoerder stelt dat \"een professionele delegatie onderhandelaars zal ontmoeten om er uitgebreid over te praten\". De VS zegt de Hamas-reactie te gaan bespreken met bondgenoten. Een anonieme Isra\u00eblische functionaris zegt tegen persbureau Reuters dat Isra\u00ebl niet akkoord gaat met het voorstel. Het akkoord wordt een \"verwaterd voorstel\" genoemd. Het zou volgens de functionaris gaan om een afgezwakte versie van een voorstel die niet acceptabel is voor Isra\u00ebl. Een hoge vertegenwoordiger van Hamas reageerde bij persagentschap AFP dat \"de bal nu in het kamp van Isra\u00ebl ligt en het land kan beslissen om met het staakt-het-vuren in te stemmen, of het tegen te werken\". Volgens Isra\u00ebl is het een list van Hamas om zo te laten zien dat zij de partij zijn die een deal weigert.  Wat er precies in het bemiddelingsvoorstel staat, is nog onbekend. Persbureau Reuters schrijft op basis van bronnen binnen Hamas dat het voorstel voor een staakt-het-vuren bestaat uit drie fases. Elke fase zou 42 dagen duren. Ook wordt er in het voorstel gesproken over een gevangenenruil en over de wederopbouw van Gaza. Hamas heeft steeds gezegd niet akkoord te gaan met een bestand waarin niet expliciet wordt vermeld dat het om een definitief staakt-het-vuren gaat. Isra\u00ebl heeft op zijn beurt altijd laten weten niet akkoord te gaan met een bestand waarin de militaire tak van Hamas blijft bestaan.  Eerder vandaag riep het Isra\u00eblische leger zo'n 100.000 Palestijnen op om Oost-Rafah te verlaten voor \"een beperkte operatie\". Duizenden mensen hebben hier inmiddels gehoor aan gegeven. Onduidelijk is of dit het door Isra\u00ebl aangekondigde grondoffensief is in de stad in het zuiden van Gaza. In en rond Rafah wonen ongeveer 1,4 miljoen mensen. De meesten zijn vluchtelingen en verblijven in tentenkampen. Voor de inval van Isra\u00ebl woonden er ongeveer 275.000 mensen. De internationale gemeenschap, waaronder de VS, hebben er meermaals bij Isra\u00ebl op aangedrongen om Rafah niet binnen te vallen omdat wordt gevreesd voor een bloedbad. Volg alle ontwikkelingen rond de oorlog tussen Hamas en Isra\u00ebl in ons liveblog. "}, {"ID": 2519528, "url": "https://nos.nl/artikel/2519528-na-jaren-vertraging-eerste-astronauten-met-boeing-starliner-de-ruimte-in", "title": "Na jaren vertraging eerste astronauten met Boeing Starliner de ruimte in", "date_time": "2024-05-06T19:31:47+0200", "text": "Als alles meezit, gaan er vannacht voor het eerst astronauten de ruimte in met een door Boeing gebouwd ruimteschip. Het heeft een naam die doet denken aan een nieuw vliegtuig: de CST-100 Starliner. NASA krijgt er met de Starliner een tweede vervoermiddel naar het ruimtestation ISS bij, maar vooral bij Boeing zullen ze de missie gespannen volgen. De door slecht nieuws geplaagde vliegtuigfabrikant kan een succesje in de ruimte goed gebruiken. Boeing lag de afgelopen jaren aan de lopende band onder vuur vanwege technische problemen met vliegtuigen. Eerst met de 737 Max, en de laatste tijd met toestellen die plotseling een rompdeel, wiel of de kap van een motor verloren.  Tegelijkertijd verliep de ontwikkeling van de Starliner ook niet op rolletjes. Terwijl concurrent SpaceX met de Crew Dragon een hele rij successen aaneenreeg, had de kegelvormige capsule van Boeing problemen met de software, het voortstuwingssysteem, de stuurraketten, de parachutes en de bedrading. Daardoor liep de eerste bemenste lancering jaren vertraging op en werd het project veel duurder. In totaal is het concern er tot nu toe ruim 5 miljard dollar aan kwijt. De tegenvallers stonden los van de perikelen met de vliegtuigen, zegt ruimtevaartexpert Ronald Klompe. \"Dat zijn twee heel verschillende afdelingen. Maar in de kern hadden de problemen wel dezelfde oorzaak: ze wilden het zo goedkoop mogelijk doen, en daarom zijn bepaalde tests voor de veiligheid in eerste instantie niet goed uitgevoerd. Alle systemen werden gecheckt, maar er werden geen integrale tests gedaan.\" Door schade en schande wijs geworden heeft Boeing zijn zaakjes inmiddels op orde, denkt ruimtevaartdeskundige Erik Laan van Inholland Space Lab. \"Als ik de berichten lees, is men er nu wel klaar voor. Het belang van flight safety is echt doorgedrongen, er zijn veel veiligheidsmaatregelen getroffen.\"  De Crew Flight Test met de Boeing Starliner is een echte testvlucht. Boeing en NASA gaan bijvoorbeeld kijken hoe de lancering verloopt, of de versnellingskrachten niet te groot zijn, hoe de volautomatische koppeling met het ISS gaat en hoe nauwkeurig de landing is. Een aantal zaken is al goed gegaan bij een vorige testvlucht, nog zonder astronauten. Daarna zijn er wijzigingen aangebracht. De twee astronauten blijven een paar dagen aan boord van het ISS en keren dan terug met de Starliner om in een militair testgebied in New Mexico te landen. Als alles goed gaat, volgt op zijn vroegst eind dit jaar de eerste echt operationele vlucht. Tijdens deze eerste vlucht met astronauten aan boord kunnen er best nog dingen fout gaan, maar Laan verwacht geen gevaarlijke situaties. \"Voor de belangrijke systemen zijn er altijd back-ups.\" Voor de zekerheid heeft NASA wel twee ervaren astronauten geselecteerd: Sunita Williams en Barry Wilmore, beiden oud genoeg om de eerste maanlanding nog live op tv te kunnen hebben gezien. Een logische keuze, vindt Klompe. \"Ook voor de eerste vlucht met de Crew Dragon waren twee veteranen geselecteerd, mensen met een bepaalde skillset. Zowel de Dragon als de Starliner is in hoge mate geautomatiseerd, maar er kan een situatie voorkomen waarin iemand het handmatig moet overnemen. Dan heb je mensen nodig die koelbloedig blijven en niet in paniek raken onder moeilijke omstandigheden.\"  Het spannendst bij een nieuw ruimteschip zijn traditioneel de lancering en de landing. Voor het eerst sinds het einde van het Mercury-project in 1963 gaan er weer astronauten de ruimte in boven op een Atlas-raket - zij het een gemoderniseerde versie. Maar hoe betrouwbaar die raket ook is, het gebruik ervan veroorzaakt direct ook een probleem, want de Atlas wordt uit de productie genomen. Er zijn nog exemplaren voor zes vluchten.  Boeings ruimtevaartuig kan ook door een andere raket worden gelanceerd, bijvoorbeeld de Falcon 9 van SpaceX of de Vulcan van United Launch Alliance, maar die zijn niet gecertificeerd voor de Starliner. Daarom zouden er weer nieuwe testvluchten nodig zijn. Boeing verkeert al in zwaar weer, dus de vraag is: is er wel een toekomst is voor Boeings herbruikbare ruimtetaxi? Laan denkt van wel. \"Er is een markt voor ruimtestations, Boeing ziet dat ook en in principe zijn ze nog steeds een goede speler. Daarnaast heeft NASA er belang bij het Starliner-project in leven te houden. De ruimtevaartorganisatie heeft er flink in ge\u00efnvesteerd, betaalt ook voor deze vlucht, en het is goed om verschillende capsules te hebben om bij het ISS te komen.\"  Desondanks blijft de toekomst voor het nieuwe ruimteschip onzeker, zegt Klompe. De zesde, en vooralsnog laatste operationele missie met de Starliner staat nu gepland voor 2030, het jaar waarin NASA afscheid wil nemen van het ISS. \"Daarna gaan ze diensten inhuren bij commerci\u00eble ruimtestations. Axiom, een van de grootste kanshebbers om zo'n nieuw station te gaan runnen, huurt nu al SpaceX in voor zijn ruimtevluchten met toeristen, en niet Boeing.\" Deze testvlucht moet sowieso goed gaan, benadrukt Klompe. \"Boeing zal zeker willen weten dat alles vlekkeloos verloopt. Na zo veel verlies zullen ze eerst even willen kijken of het project nog meer investeringen waard is.\" "}, {"ID": 2519520, "url": "https://nos.nl/artikel/2519520-nederland-dringt-samen-met-andere-lidstaten-aan-op-asielprocedure-in-niet-eu-landen", "title": "'Nederland dringt samen met andere lidstaten aan\u00a0op asielprocedure in niet-EU-landen'", "date_time": "2024-05-06T18:55:39+0200", "text": "Een groep EU-lidstaten, waaronder Nederland, werkt aan een brief aan de Europese Commissie waarin wordt aangedrongen op het opvangen in niet-EU-landen van migranten die de EU proberen te bereiken. Dat melden verschillende Tsjechische kranten die de brief in handen hebben. In het niet-EU-land zouden de migranten dan moeten afwachten of ze asiel krijgen in de Europese Unie. Ook uitgeprocedeerde asielzoekers zouden er tot hun terugreis kunnen worden ondergebracht.  Staatssecretaris Van der Burg van Asielzaken zegt dat de EU-landen op zoek zijn naar \"aanvullende oplossingen\" om de grip op migratie te versterken en dat de landen daarom met elkaar moeten samenwerken. \"Daarom ben ik voorstander dat landen ook naar out-of-the-box-oplossingen kijken zoals de afspraken die Itali\u00eb met Albani\u00eb maakte\", aldus de staatssecretaris. Hij benadrukt dit soort oplossingen \"te allen tijde\" in lijn moeten zijn met internationaal en Europees recht.  Het idee, ge\u00efnitieerd door Tsjechi\u00eb en Denemarken, is vergelijkbaar met de overeenkomst die Itali\u00eb in november sloot met Albani\u00eb. In niet-EU-land Albani\u00eb worden een deel van de geredde bootmigranten op kosten van Itali\u00eb ondergebracht terwijl de Italiaanse autoriteiten hun asielaanvragen afhandelen. In de brief aan de Europese Commissie wordt opgeroepen om meer partnerschappen aan te gaan met landen, met daarbij de Turkije-deal als voorbeeld. Concrete plannen zouden nog niet in de brief staan, ook worden er nog geen mogelijke landen genoemd om deals mee te sluiten. Na de migratiecrisis van 2015 maakte de EU voor het eerst afspraken over het tegenhouden van migranten, destijds met Turkije. Die waren aanvankelijk omstreden, maar sindsdien zijn er akkoorden gevolgd met onder andere Tunesi\u00eb, Egypte en Libanon.  Op het uitbesteden van migratieprocedures is veel kritiek vanuit mensenrechten- en hulporganisaties. Amnesty International noemde deal tussen Itali\u00eb en Albani\u00eb eerder dit jaar \"een schadelijk systeem\". \"In plaats van het lijden van mensen te vergroten, moeten de autoriteiten zorgen voor toegang tot een effectieve asielprocedure, adequate opvang en veilige, regelmatige routes\", aldus Amnesty. De Europese Commissie oordeelde tot dusver dat de deal tussen Itali\u00eb en Albani\u00eb geen Europese regels schenden.  \"In december kwam er na jarenlange onderhandelingen een akkoord over een nieuw en strenger Europees migratiebeleid. Dat gaat pas per 2026 in en dus zie je dat landen proberen om v\u00f3\u00f3r die tijd al meer grip te krijgen op migratie. Dat speelt al langer. Met de Europese verkiezingen in het vooruitzicht wordt de druk nu opgevoerd, omdat de angst bestaat dat anders radicaal-rechtse partijen veel stemmen gaan trekken op het thema van migratie. Er lijkt nu inderdaad een conceptbrief te liggen, waar landen naar moeten kijken en besluiten of ze die willen ondertekenen. De verwachting hier in Brussel is dat Nederland dat gaat doen. De brief gaat dan binnenkort naar de Europese Commissie met het verzoek deze voorstellen op te pakken en ermee aan de slag te gaan.\" "}, {"ID": 2519514, "url": "https://nos.nl/artikel/2519514-spaans-museum-toont-nieuw-werk-van-barokschilder-caravaggio", "title": "Spaans museum toont 'nieuw' werk van barokschilder Caravaggio", "date_time": "2024-05-06T18:08:53+0200", "text": "In Madrid is binnenkort een pas ontdekt werk van de wereldberoemde schilder Caravaggio te zien. Het zeventiende-eeuwse schilderij wordt sinds kort toegeschreven aan de Italiaanse schilder. Museum Del Prado mag het doek tijdelijk tentoonstellen en noemt het een van de grootste ontdekkingen in de kunstgeschiedenis. Op het schilderij Ecce Homo (Latijn voor \"Zie de mens\") is een fragment te zien uit het Nieuwe Testament, waarop Pontius Pilatus Jezus met doornenkroon laat zien aan de mensenmassa. Het is 111 bij 86 centimeter groot.  Het schilderij zou in 2021 geveild worden en werd toen nog toegeschreven aan een onbekende kunstenaar. Het werd geschat op zo'n 1500 euro. Toen experts aan de maker gingen twijfelen, werd de veiling geblokkeerd. De eigenaren lieten onderzoek doen en daaruit bleek dat het ging om een doek van Caravaggio. Daarmee steeg het direct enorm in waarde. Ter vergelijking: een ander werk van de Italiaan werd in 2019 geveild voor 150 miljoen euro.  De eigenaren lieten het schilderij restaureren en besloten het opnieuw onder de hamer te brengen. Wie het schilderij nu in bezit heeft en hoeveel ervoor is betaald, is niet bekend.  Barokschilder Michelangelo Merisi da Caravaggio leefde van 1571 tot 1610. Van hem zijn ongeveer zestig werken bekend. Ecce Homo werd gemaakt tussen 1605 en 1609. Het zou ooit tot de priv\u00e9collectie van de Spaanse koning Filips IV hebben behoord. Het schilderij is van 28 mei tot oktober te zien in museum El Prado. De resultaten van het onderzoek worden tegelijkertijd vrijgegeven. "}, {"ID": 2519513, "url": "https://nos.nl/artikel/2519513-rechts-radicale-afd-scoort-op-tiktok-duitse-politici-starten-tegenoffensief", "title": "Rechts-radicale AfD scoort op TikTok, Duitse politici starten tegenoffensief", "date_time": "2024-05-06T18:02:58+0200", "text": "Miguel Klauss, politicus van de radicaal-rechtse AfD in Baden-W\u00fcrttemberg, maakt een TikTok-filmpje voor de Europese verkiezingen. \"Ga stemmen op 9 juni, anders winnen de oude partijen, en zij maken de Duitse industrie kapot en doen niets tegen illegale migratie!\" Met ruim 300.000 volgers hoort hij bij de drie populairste Duitse politici op TikTok. Geen enkele partij in Duitsland scoort zo goed op TikTok als de AfD. Sterker nog: de radicaal-rechtse partij bereikt meer gebruikers dan alle andere partijen bij elkaar. Zij zijn dan ook zeer bezorgd over de AfD-dominantie op TikTok. Miguel Klauss weet wel wat hij goed doet: korte simpele boodschappen, vlot verteld. \"En met soms humor. Het is een balans tussen serieuze boodschappen en grapjes.\" Een goeddoordachte strategie is er niet, zo laat hij op zijn kantoor in Stuttgart zien. Hij bedenkt, filmt en monteert zijn filmpjes zelf. Gewoon op zijn telefoon, met een statiefje en lampje. \"Het kost hooguit vijf minuten werk.\" De AfD valt op met een aantal opmerkelijke tiktoks. Zo kwam Maximilian Krah, lijsttrekker voor de Europese verkiezingen, met datingtips (\"Kijk geen porno, stem niet op De Groenen\") en Klauss met het verloten van een 'deportatiekalender', met de mooiste vliegtuigen om mensen te 'remigreren'. Maar de meeste filmpjes van Klauss gaan over het \"vernietigende\" beleid van de regering, die bovendien de AfD monddood zou willen maken.  Een belangrijke verklaring voor AfD's TikToksucces is dat de partij vroeg aanwezig was op het medium. \"Ze hebben flink ge\u00efnvesteerd om jongeren in hun politieke 'echokamer' te trekken, met een populistische boodschap die het goed doet in het algoritme van TikTok\", vertelt Anne Moors, politiek communicatieadviseur, onder meer voor de SPD. Zij riep jarenlang tegen gevestigde partijen dat ook zij moesten inzetten op TikTok, verzucht ze. Maar nee, die Chinese app met gekke dansjes voor kinderen? Daar had serieuze partijen niets te zoeken, was de leidende gedachte. Tot dit voorjaar. Uit een peiling onder 14- tot 29-jarigen bleek dat Duitse jongeren een ruk naar rechts maken. Waar in 2022 nog 9 procent op de AfD zou willen stemmen, kwam de radicaal-rechtse partij nu met 22 procent als grootste uit de bus. Ruim voor De Groenen, traditioneel d\u00e9 jongerenpartij. Experts zien een verband met het online succes van de AfD. En die jonge stem doet ertoe: bij de Europese verkiezingen volgende maand mogen in Duitsland voor het eerst 16- en 17-jarigen meestemmen.  Daarom zette de regeringspartij een heus TikTok-offensief in. Ministers melden zich op TikTok en ook bondskanselier Scholz moest eraan geloven. Hij haalde de populairste tiktokker van Duitsland, Younes Zarou, naar het Kanzleramt om tiktoks met hem te maken. In zijn eerste video's gaat het over de inhoud van zijn aktetas, de lekkerste aardappelgerechten en een maximumprijs voor een broodje d\u00f6ner. Scholz lijkt nog wat onwennig, maar haalde in een paar weken miljoenen kijkers en likes.  \"Het is een goed begin, maar het mag inhoudelijker\" oordeelt communicatieadviseur Moors. \"Voor de lange termijn is beter om je te richten op thema's die jongeren echt bezighouden, zoals inflatie en het woningtekort.\"  Maar maken gematigde politici \u00fcberhaupt een kans op TikTok, waar vlugge filmpjes vol emotie en simpele boodschappen de boventoon voeren? \"Dat denk ik wel. Het gaat erom dat het authentiek en geloofwaardig overkomt. En ze moeten leren dat je niet puur zendt, maar ook m\u00e9t de jongeren communiceert.\" De tiktokkende AfD'er Klauss is vooralsnog niet onder de indruk van zijn concurrentie. Wel maakt hij zich zorgen over de beperkingen die TikTok af en toe oplegt aan AfD'ers. Het bereik van de Europese lijsttrekker werd ingeperkt vanwege \"herhaaldelijk overtreden van de regels\". Ook Klauss laat TikTok-meldingen zien waarin hij op de vingers wordt getikt. Welke regels precies worden overtreden, staat er niet bij. Vanuit de Duitse politiek klinkt de roep om strengere maatregelen tegen TikTok. Ursula von der Leyen, voorzitter van de Europese Commissie, sloot onlangs een Europees verbod niet uit. Communicatieadviseur Moors ziet meer in regulering. \"Het is aan de regering en de EU om regels op te stellen.\" Klauss moet niet aan een verbod denken: \"Je doet de democratie er geen goede zaak mee als je de populairste app van het moment verbiedt.\" Ondertussen kijkt hij hoe zijn nieuwe TikTok scoort: al honderden likes in een kwartiertje. En vooralsnog heeft hij meer volgers dan bondskanselier Scholz. "}, {"ID": 2519512, "url": "https://nos.nl/artikel/2519512-giftige-dampen-kosten-vijf-siciliaanse-rioolwerkers-het-leven", "title": "Giftige dampen kosten vijf Siciliaanse rioolwerkers het leven", "date_time": "2024-05-06T17:58:58+0200", "text": "Op het Italiaanse eiland Sicili\u00eb zijn vijf mannen omgekomen bij onderhoudswerkzaamheden aan het riool. De slachtoffers werkten aan een pomp in de buurt van een wijnmaker, in de gemeente Casteldaccia. Vermoedelijk hebben de mannen giftige dampen ingeademd. Een zesde slachtoffer werd zwaargewond naar het ziekenhuis gebracht. Volgens persbureau DPA zaten de mannen vast en vielen ze flauw door de dampen. Een zevende arbeider kon de plek wel verlaten en sloeg alarm.  Vermoedelijk is sprake van vergiftiging met waterstofsulfide. Hoe het ongeluk precies kon gebeuren, is nog niet bekend.  Ongelukken op de werkvloer komen vaak voor in Itali\u00eb. Vorige maand kwamen bij een explosie in een waterkrachtcentrale zeven mensen om het leven. In februari kwamen vijf bouwvakkers om toen een muur instortte op de bouwplaats van een supermarkt in Florence. In augustus 2023 stierven vijf mannen tijdens onderhoud aan de treinsporen nabij Turijn. Ze werden overreden door een trein. Nog veel vaker zijn er individuele sterfgevallen waarvoor minder media-aandacht is. Alleen al in de eerste twee maanden van dit jaar kwamen in Itali\u00eb 119 mensen om op hun werk, becijferde de organisatie INAIL, die nabestaanden ondersteunt. "}, {"ID": 2519510, "url": "https://nos.nl/artikel/2519510-weer-boete-voor-trump-om-overtreding-spreekverbod-rechter-dreigt-met-cel", "title": "Weer boete voor Trump om overtreding spreekverbod, rechter dreigt met cel", "date_time": "2024-05-06T17:51:43+0200", "text": "Donald Trump heeft opnieuw een boete gekregen omdat hij zich niet heeft gehouden aan regels die de rechter oplegde in het zwijggeldproces tegen hem. De oud-president moet 1000 dollar betalen vanwege uitlatingen over de jury, wat de rechter had verboden. Het is de tiende boete die Trump hiervoor krijgt. De rechter waarschuwde dit keer nadrukkelijk dat een celstraf dreigt als hij niet stopt. Trump staat in New York terecht wegens het betalen van zwijggeld aan Stormy Daniels, een pornoactrice die claimt seks met hem te hebben gehad. Volgens de aanklager vervalste Trump zijn bedrijfsadministratie om die betaling te verdoezelen. Daar kan hij maximaal vier jaar cel voor krijgen.  Aan het begin van het proces verbood rechter Merchan Trump nadrukkelijk om kwaad te spreken over mensen die betrokken zijn bij het proces, zoals juryleden en getuigen. Ook de familieleden van de rechter vallen onder dat spreekverbod, nadat Trump een lastercampagne over de dochter van Merchan was begonnen. Vorige week legde Merchan Trump al boetes op van in totaal 9000 dollar voor negen berichten op sociale media. Trump protesteerde dat de rechter zijn vrijheid van meningsuiting inperkte, maar besloot na de boete wel de gewraakte berichten te verwijderen. Na deze boete kwamen de aanklagers met nog vier voorbeelden waarin Trump volgens hen de regels overtreedt. Merchan gaf hun in \u00e9\u00e9n geval gelijk: een tv-interview van 22 april waarin Trump afgaf op de juryleden: \"Die jury werd zo snel gekozen en 95 procent ervan is Democraat\", voer Trump toen uit. \"Het is echt zo'n oneerlijke situatie.\"  \"Het lijkt erop dat de boetes niet afschrikwekkend genoeg zijn. Daarom zal dit hof vanaf nu ook een celstraf moeten overwegen\", waarschuwde de rechter bij zijn nieuwe vonnis. Hij kan Trump dertig dagen vastzetten wegens minachting van het hof. Merchan voegde toe dat hij die optie niet lichtzinnig benadert. Niet alleen zou het de rechtszaak bemoeilijken, de beslissing een voormalige en mogelijk toekomstige president vast te zetten is geen sinecure. \"Het is voor mij echt een laatste stap\", benadrukte Merchan. \"Maar ik kan niet toestaan dat u een gerechtelijke procedure ontregelt en een directe aanval uitvoert op de rechtsorde.\" Trump reageerde volgens een AP-journalist in de zaal nauwelijks op de aanmaning. Hij keek nors naar de rechter, schudde zijn hoofd tweemaal en kruiste zijn armen. "}, {"ID": 2519509, "url": "https://nos.nl/artikel/2519509-90-graven-vernield-op-utrechtse-begraafplaats-laat-ze-met-rust", "title": "90 graven vernield op Utrechtse begraafplaats: 'Laat ze met rust'", "date_time": "2024-05-06T17:31:02+0200", "text": "Op een begraafplaats in de Utrechtse wijk Overvecht zijn afgelopen weekend negentig graven vernield. Door wie en waarom dat gebeurde, is nog niet bekend. De politie is een onderzoek begonnen. Gistermiddag bezocht Lisa van der Ploeg het graf van haar tante op begraafplaats Daelwijck. Zij ontdekte de ravage als eerste. \"Het viel me niet meteen op, maar toen ik dichterbij kwam zag ik dat de foto op het graf kapot was\", zegt ze tegen RTV Utrecht. De graven om de zerk van haar tante heen waren ook beschadigd. Van der Ploeg lichtte de politie in. Op dit moment is nog veel onduidelijk over het voorval, zegt een gemeentewoordvoerder. Het is wel duidelijk dat de vernielingen hebben plaatsgevonden tussen zaterdag 16.00 uur en zondag 12.00 uur. Hoogstwaarschijnlijk is het 's nachts gebeurd. Ook het graf van de vader van Utrechter Ron van Doorn is vernield:  Er zijn allerlei vernielingen gepleegd, zegt de woordvoerder. \"We zien vooral dat foto's die gedrukt staan op tegeltjes of porseleinen plaatjes zijn kapotgeslagen. Andere glazen elementen zijn ook omgeschopt of stukgeslagen.\"  Over de hele begraafplaats is een ravage aangericht. Het grote aantal vernielde graven wijst er volgens de woordvoerder op dat de actie niet was gericht tegen \u00e9\u00e9n persoon of een bepaalde groep. De politie doet nu onderzoek naar de toedracht. Op de begraafplaats hangen geen camera's, dus getuigen worden opgeroepen zich te melden. De contactpersonen van de overledenen worden per brief ingelicht over de situatie, aldus de gemeente.  Van der Ploeg hoopt dat het graf van haar tante voortaan met rust gelaten wordt. \"Het is gewoon kansloos\", zegt ze. \"Ik snap dat er van alles in de wereld aan de hand is, maar mensen die al tien of twintig jaar begraven zijn hebben daar niets mee te maken. Dus laat ze met rust.\" "}, {"ID": 2519504, "url": "https://nos.nl/artikel/2519504-formerende-partijen-kijken-naar-belgische-maatregel-geen-mannen-in-asielopvang", "title": "Formerende partijen kijken naar Belgische maatregel: geen mannen in asielopvang", "date_time": "2024-05-06T16:31:56+0200", "text": "De formerende partijen PVV, VVD, NSC en BBB willen \"meer grip op migratie\", zo bleek vandaag eens te meer uit een gefotografeerd onderhandelingsdocument. Achter de schermen noemen onderhandelaars maatregelen uit Belgi\u00eb als optie om het opvangprobleem het hoofd te bieden. Maar hoe bevalt dat beleid in Belgi\u00eb?  De Belgische maatregel vorig jaar augustus was een opvallende: alleenstaande mannelijke asielzoekers zouden geen onderdak en eten meer krijgen. De reden was een nijpend tekort aan plekken voor asielzoekers. \"Als we tekort hebben aan plaatsen, ondanks alle inspanningen, om extra bedden te vinden...tja, dan geef ik prioriteit aan de gezinnen met kinderen,\" zei staatssecretaris de Moor over het besluit. Mannen kunnen zich sindsdien bij aankomst bij het aanmeldcentrum registreren als asielzoeker, maar moeten daarna wachten op straat. Wel maken ze aanspraak op een plek in een daklozenopvang. Alleen is daar ook niet voor iedereen plek: alleen al in Brussel zijn er meer dan 7000 dak- en thuislozen, terwijl er voor hen 5000 opvangplekken zijn. De mannen die door Brussel zwerven krijgen hulp van een liefdadigheidsinstelling die eten en andere levensmiddelen geeft, liet Nieuwsuur vorig jaar zien in deze video:  Belgische vluchtelingenorganisaties stapten naar de rechter om de maatregel aan te vechten, met juridisch succes. De Belgische Raad van State haalde een streep door het besluit van staatssecretaris De Moor. Maar de praktijk veranderde niet. Het gevolg is dat duizenden jonge mannen weken of maanden rondzwerven op straat, in afwachting van de start van hun asielprocedure. Officieel gaat het om 3700 mensen, maar waarschijnlijk zijn het er veel meer. Samusocial, een organisatie die asielmigranten bijstaat en hen voorziet van slaapzakken en eten op straat, zegt dat van de ruim 7000 dak- en thuislozen in Brussel, zo'n 70 procent niet over verblijfspapieren beschikt. Belgi\u00eb kampt met een structureel tekort aan opvangplekken. De afgelopen twee jaar vroegen rond de 36.000 mensen asiel aan in Belgi\u00eb en in de opvang zijn er zo'n 35.000 plekken. Bijkomend probleem is dat de Belgische immigratiedienst bij de behandeling van de aanvragen kampt met een grote achterstand. Daardoor moeten asielzoekers langer in de opvang verblijven dan nodig. In Den Haag gaat het achter de schermen geregeld over het beleid in Belgi\u00eb. Daarbij wordt de vraag gesteld of Nederland dat beleid niet kan overnemen, om zo asielzoekers af te schrikken om hierheen te komen. De partijen zien tegelijkertijd dat Belgi\u00eb iets doet wat van de rechter eigenlijk niet mag: mensen opvang weigeren. \"Maar een nieuw kabinet zou bijvoorbeeld aan de Europese Commissie kunnen vragen om dit beleid toch toe te staan, ondanks regels hierover, want nu kunnen we het niet meer aan\", zegt een van de kopstukken van de onderhandelende partijen over de knellende opvang in Nederland. Belgi\u00eb ontvangt per hoofd van de bevolking meer asielzoekers dan Nederland, zo blijkt uit cijfers van het Europese statistiekbureau Eurostat. Nederland zat in 2023 met 2221 asielaanvragen per miljoen inwoners net onder het EU-gemiddelde; Belgi\u00eb zat erboven met 2999 asielaanvragen per miljoen inwoners. Of de maatregel Belgi\u00eb iets heeft opgeleverd, moet nog blijken. Uit de statistieken blijkt dat het aantal asielaanvragen sinds het invoeren van de maatregel eind augustus 2023 na een korte piek in de herfst is gedaald. In Nederland, dat zo'n maatregel niet invoerde, was echter hetzelfde patroon zichtbaar. Onderstaande grafiek laat de ontwikkeling van het aantal asielaanvragen in Belgi\u00eb en Nederland in de afgelopen 12 maanden zien:  Volgens de Belgische hoogleraar asielbeleid Pascal de Bruyne werkt het beleid \"tot op vandaag\" niet. \"Anders zouden er niet nog altijd 3700 mensen op die wachtlijst staan, die op erbarmelijke wijze in dak- en thuisloosheid overleven.\" De Bruyne vindt het dan ook \"geen goed idee\" als Nederland Belgi\u00eb volgt in deze aanpak en wijst erop dat de situatie \"onwettig\" is. De Belgische staat is volgens hem al meer dan 10.000 keer veroordeeld voor de gebrekkige opvang, ook door het Europese Hof van Justitie. \"Het feit dat er voorrang moet worden gegeven, heeft te maken met het feit dat men er niet voor kiest om asielzoekers evenwichtig te spreiden over gemeenten\", zegt hij. \"Dus men maakt eigenlijk een politieke keuze om onvoldoende asielopvang te hebben.\"  Het hoge aantal dakloze asielmigranten in Brussel leidt al langer tot onveilige situaties. Begin 2023 overleed een man in een pand aan de Paleizenstraat dat was gekraakt door dakloze asielzoekers; ook braken er besmettelijke ziektes uit. De Belgische asieladvocaat Mieke van den Broeck noemde de situatie in Belgi\u00eb indertijd \"zelfs nog erger dan in Griekenland, in die overbevolkte opvangkampen. Daar hebben ze tenminste tenten, eten en drinken.\" Volgens De Bruyne verschuift het probleem van de nationale opvangorganisaties naar de lokale overheden. Zo reizen asielzoekers die niet in het aanmeldcentrum terechtkunnen door naar Gent, waar ze ook met honderden asielzoekers wachten. \"Dus je ziet dat die lokale besturen geconfronteerd worden met asielzoekers op straat. De druk op de lokale besturen is enorm.\""}, {"ID": 2519503, "url": "https://nos.nl/artikel/2519503-uitzettingen-naar-algerije-hervat-nederland-mag-vreemdelingen-vastzetten", "title": "Uitzettingen naar Algerije hervat, Nederland mag vreemdelingen vastzetten", "date_time": "2024-05-06T16:06:00+0200", "text": "Nederland mag Algerijnen zonder recht op verblijf in detentie plaatsen in aanloop naar hun uitzetting. De Raad van State heeft dat bepaald, onder verwijzing naar het feit dat Algerije eind vorig jaar een aantal landgenoten heeft teruggenomen die onwettig in Nederland verbleven. De raad boog zich over de situatie van twee Algerijnse migranten. De ene man vocht afgelopen najaar zijn detentie aan nadat hij had gesteld dat Nederland hem niet binnen een redelijke termijn zou kunnen uitzetten. De rechter stelde hem in het gelijk. De andere migrant zat ook vast en voerde eind vorig jaar hetzelfde argument aan, maar kreeg te horen dat er wel degelijk weer zicht is op uitzetting. Om meer duidelijkheid te krijgen over de rechten van Algerijnse migranten in Nederland, tekende demissionair staatssecretaris Van der Burg (Asiel) beroep aan in de eerste zaak en de in het ongelijk gestelde Algerijnse migrant deed dat in de tweede zaak. De Raad van State heeft nu beide beroepen afgewezen omdat het de situatie van oktober beduidend anders beoordeelt dan die van december.  Uit door Van der Burg verstrekte cijfers blijkt dat Algerije na jaren van moeizame onderhandelingen sinds eind vorig jaar weer de reisdocumenten afgeeft die landgenoten nodig hebben om naar Algerije te kunnen reizen. Die laissez-passers zijn nodig omdat identiteitsdocumenten als paspoorten en rijbewijzen vaak niet voorhanden zijn.  In totaal vroeg Nederland vorig jaar voor 141 vermoedelijke Algerijnen reispapieren aan. Volgens Van der Burg heeft de aanstelling van een nieuwe Algerijnse consul ervoor gezorgd dat het land na jaren weer verzoeken inwilligt. In oktober gaf Algerije voor \u00e9\u00e9n persoon een laissez-passer af, in december voor drie. In al die vier gevallen volgde ook daadwerkelijk een uitzetting naar Algerije. Die enkele inwilliging in oktober vormt voor de Raad van State onvoldoende bewijs dat er sprake is van uitzettingen op \"structurele basis\", maar met de drie uitzettingen van december erbij ontstaat er een ander beeld. Vanaf dat moment ziet de bestuursrechter \"voldoende concrete aanknopingspunten om te verwachten dat vreemdelingen met de Algerijnse nationaliteit binnen een redelijke termijn (...) konden worden uitgezet naar Algerije\".  Dat betekent dat Nederland na jaren van juridische en diplomatieke strijd Algerijnen die geen recht hebben op verblijf in vreemdelingendetentie mag plaatsen in aanloop naar hun terugreis. Of er in de eerste maanden van dit jaar ook weer migranten zijn uitgezet naar Algerije, is niet duidelijk. De raad deelt in de uitspraak alleen de cijfers over 2023. Algerijnen staan al jaren in de top 10 van mensen die asiel aanvragen in Nederland. Aanvankelijk stond het land op de lijst met veilige landen van herkomst, waardoor aanvragen van Algerijnen zo goed als kansloos waren. Maar in 2021 haalde het kabinet het land weer van die lijst vanwege zorgen over mensenrechtenschendingen, met name op het gebied van vrijheid van meningsuiting en vrijheid van vereniging. Dat betekent dat Algerijnse asielzoekers sindsdien de reguliere asielprocedure doorlopen in plaats van de versnelde. Ook zijn zij niet langer aangewezen op de sobere opvang, bedoeld voor asielzoekers uit veilige landen die op korte termijn een afwijzing van hun asielaanvraag kunnen verwachten. Dat Algerije niet meer op die lijst staat, betekent niet dat de kansen op verblijfspapieren toenemen, waarschuwde Van der Burg in 2021 meteen. Afgerond kwam het percentage ingewilligde asielaanvragen het afgelopen jaar niet boven de 0 uit. "}, {"ID": 2519500, "url": "https://nos.nl/artikel/2519500-zeldzaam-chinees-staatsbezoek-in-europa-waar-is-president-xi-op-uit", "title": "Zeldzaam Chinees staatsbezoek in Europa, waar is president Xi op uit?", "date_time": "2024-05-06T15:24:14+0200", "text": "De Chinese president Xi Jinping brengt deze week een zeldzaam bezoek aan Europa. Voor het eerst in vijf jaar zet Xi weer voet op Europese bodem en dat is niet zonder reden. Xi is zijn staatsbezoek in Frankrijk begonnen met een ontmoeting met de Franse president Macron. De beide staatshoofden proosten op zestig jaar diplomatieke betrekkingen tussen de landen. Maar na de feestelijke viering van die mijlpaal komen andere zaken aan de orde. Hoewel Macron zich zal inspannen om de oorlog in Oekra\u00efne te bespreken, zal het gesprek vooral over handel gaan. Reden voor EU-commissievoorzitter Von der Leyen om ook aanwezig te zijn bij het bezoek in Parijs. Bovenaan haar agenda staat \"eerlijke concurrentie\" tussen de Europese Unie en China. De afgelopen tijd heeft de Europese Commissie verschillende onderzoeken geopend naar concurrentie en staatssteun vanuit China, zoals over goedkope elektrische auto's die de Europese markt op komen.  \"Veel groter kan het verschil niet zijn met Xi's vorige bezoek aan Europa, vijf jaar geleden. De coronawolken zijn inmiddels opgetrokken, de relaties zijn dramatisch verslechterd. Van mensenrechten tot handel en technologie, van Chinese spionage tot de steun van Peking aan Rusland in de oorlog met Oekra\u00efne: de lijst met pijnpunten is lang. Voor Xi geldt de eerste stop van zijn bezoek als een charmeoffensief. De band met Amerika, waar later dit jaar verkiezingen zijn, is ronduit slecht. Xi hoopt Europa \"aan boord\" te houden als belangrijke handelspartner. En ook al zal hij zich bewust zijn van het feit dat er misschien niet veel te winnen valt, hij zal zich ook realiseren dat China veel te verliezen heeft bij verdere verslechtering van de relaties.\" Na het bezoek aan Frankrijk reist de complete Chinese delegatie door naar Servi\u00eb en Hongarije. In Servi\u00eb woont Xi woensdag een herdenking bij van het NAVO-bombardement op de Chinese ambassade in 1999. Bij het vergissingsbombardement, waar Washington excuses voor aanbood, kwamen drie Chinezen om het leven. China heeft die excuses nooit geaccepteerd en gebruikt de kwestie om de steun aan Rusland te rechtvaardigen. Met het bezoek van Xi aan de herdenking krijgt de NAVO een veeg uit de pan. De Chinese president wil in Belgrado nog maar eens zeggen dat de Amerikanen niet te vertrouwen zijn en dat daar iets tegenovergesteld moet worden. Niet alleen Servi\u00eb staat op goede voet met China, ook Hongarije zet de deur steeds meer open voor Chinese betrekkingen.  \"Dat Xi na Frankrijk Hongarije en Servi\u00eb heeft uitgekozen, spreekt boekdelen. In Boedapest treft hij Victor Orb\u00e1n. Een \"oude vriend\", zoals Xi hem noemt. Een autoritair leider die geen moeilijke vragen stelt, maar bovenal iemand met wie Xi zaken kan doen. Een dissonant die zijn eigen plan trekt, en zich weinig aantrekt van de EU. Daar maakt Peking graag gebruik van: het houdt niet van samenwerkingsverbanden die het zelf niet kan controleren, zeker niet waar die zich kritisch opstellen richting China. Het doet liever \u00e9\u00e9n op \u00e9\u00e9n zaken met landen, omdat het in die relatie in vrijwel alle gevallen de grootste is.\" De grootste elektrische autofabrikant ter wereld, het Chinese BYD (Build Your Dreams), gaat een fabriek in Hongarije bouwen. Dat de Hongaarse leider Orb\u00e1n zijn relatie met China niet onder stoelen of banken steekt, bleek begin dit jaar toen de twee landen hun handtekening zetten onder een soort veiligheidsovereenkomst. Die kwam erop neer dat Chinese politieagenten in Hongarije mogen patrouilleren en Chinese burgers kunnen controleren. Dat gebeurt ook al in Servi\u00eb.   "}, {"ID": 2519498, "url": "https://nos.nl/artikel/2519498-eu-trekt-strafprocedure-tegen-polen-in", "title": "EU trekt strafprocedure tegen Polen in", "date_time": "2024-05-06T14:56:09+0200", "text": "De Europese Commissie wil na ruim zes jaar de strafprocedure tegen Polen stopzetten. Brussel oordeelt dat de nieuwe regering de aangetaste rechtsstaat in het land zo versterkt, dat een strafprocedure niet meer nodig is. De commissie geeft de EU-landen en het Europees Parlement tijd om op het voornemen te reageren. Daarna wordt een definitief besluit genomen. Commissievoorzitter Ursula von der Leyen feliciteert de regering van premier Tusk op X. \"Vandaag markeert het begin van een nieuw hoofdstuk voor Polen. Dit is het resultaat van hard werken en vastberaden hervormingsinspanningen.\" Als de procedure was doorgezet, had Polen in het ergste geval het stemrecht in Europa kunnen verliezen. Ook werden Europese subsidies bevroren. In 2017 was het voor het eerst dat Europa zo'n procedure startte tegen een land. Sinds afgelopen jaar is de rechts-nationalistische regering niet meer aan de macht en ging er onder leiding van Donald Tusk een EU-gezinde wind waaien. Sinds die tijd wordt gewerkt aan het herstellen van de rechtsstaat.  In de procedure tegen Polen stelde de Europese Commissie vast dat er \"een duidelijk gevaar bestaat voor een ernstige schending van de rechtsstaat.\" Het land wilde omstreden wetten aannemen. Zo moesten rechters eerder met pensioen en kregen de Poolse Tweede Kamer en de president meer invloed op de keuze van nieuwe rechters. In 2020 werd een wet aangenomen waarin stond dat de regering rechters kan ontslaan als die uitspraken doen die schadelijk zijn voor het land. De EU zag dat als gevaar voor de democratie, omdat de politiek invloed krijgt op het rechtssysteem. Daarmee zou Polen de grondbeginselen van de Europese Unie schenden. Het verweer van de Poolse regering was dat het rechtssysteem moest worden hervormd om corruptie te voorkomen en af te rekenen met verouderde wetten uit het communistische tijdperk. Europa en Polen lagen de afgelopen jaren regelmatig in de clinch. In 2021 was er ophef toen een Poolse rechter oordeelde dat binnenlandse wetten belangrijker waren dan Europese. Afgelopen februari, met Tusk inmiddels aan het roer, werd een plan gepresenteerd om de tekortkomingen weg te werken. Tegen Hongarije loopt eenzelfde strafprocedure. Die heeft de Europese Commissie niet ingetrokken. "}, {"ID": 2519493, "url": "https://nos.nl/artikel/2519493-om-uitspraak-timmermans-over-wilders-op-partijcongres-niet-strafbaar", "title": "OM: uitspraak Timmermans over Wilders op partijcongres niet strafbaar", "date_time": "2024-05-06T14:45:24+0200", "text": "De uitspraak die GroenLinks-PvdA-fractievoorzitter Frans Timmermans vorige maand over PVV-leider Geert Wilders deed, was volgens het Openbaar Ministerie niet strafbaar. Timmermans zei 20 april op een ledencongres van GroenLinks-PvdA in Apeldoorn: \"Mensen, onze taak is helder: wij zullen niets nalaten om te voorkomen dat Wilders in dit land aan de macht komt.\" De PVV-leider deed daarop aangifte.  Het OM stelt dat uit de rest van de speech voldoende blijkt dat Timmermans het hier heeft over politieke middelen. \"Zo doet de fractievoorzitter direct na deze uitspraak een oproep aan de formerende partijen om geen kabinet te vormen met Wilders\", meldt het Openbaar Ministerie. \"En dat GroenLinks-PvdA 'keihard oppositie' zal voeren als dat toch gebeurt.\"  Wilders interpreteerde de uitspraak als een bedreiging. \"Niets nalaten? Niets? Dus ook geen geweld?\", schreef hij destijds op X, gevolgd door: \"Ik ga aangifte doen\".  Timmermans zei in reactie op Wilders' aankondiging al direct dat hij helemaal niet tot geweld heeft opgeroepen. \"Mijn middelen zijn altijd parlementair en niets anders. Iedere andere suggestie werp ik verre van me.\" "}, {"ID": 2519490, "url": "https://nos.nl/artikel/2519490-politie-kent-identiteit-andere-verdachten-van-aanval-op-spd-politicus", "title": "Politie kent identiteit andere verdachten van aanval op SPD-politicus ", "date_time": "2024-05-06T13:26:41+0200", "text": "De politie in Dresden heeft de resterende drie verdachten ge\u00efdentificeerd van de aanvallen afgelopen weekend op de sociaaldemocratische Europarlementari\u00ebr Matthias Ecke (SPD) en een campagnemedewerker van de Groenen. Het zijn jongemannen van 17 en 18 jaar oud. De vierde verdachte, een 17-jarige jongen, meldde zich zondagnacht bij de politie. Hij heeft bekend dat hij een van de daders is. De politie denkt bij doorzoekingen van woningen bewijsmateriaal te hebben gevonden. De verdachten wordt zware mishandeling ten laste gelegd. Volgens Duitse media mogen ze het proces thuis afwachten. Over het motief achter de aanvallen wordt niets gezegd, het onderzoek loopt nog. In media en de politiek houdt men er rekening mee dat de daders uit rechts-radicale hoek komen. De slachtoffers van de aanvallen voerden campagne voor de Europese verkiezingen en gemeenteraadsverkiezingen volgende maand. Bondskanselier Scholz (SPD) riep op tot \"gezamenlijke actie tegen rechts\". In Dresden en Berlijn demonstreerden gisteravond duizenden mensen voor de democratie en tegen geweld. President Steinmeier riep op politieke meningsverschillen vreedzaam en met respect voor elkaar te beslechten. De minister van Binnenlandse Zaken van de deelstaat Brandenburg wil dinsdag met zijn collega's uit andere deelstaten de mogelijke gevolgen bespreken.  Ecke werd vrijdagavond door vier donker geklede mannen aangevallen toen hij in Dresden verkiezingsposters aan het plakken was. Hij ligt in het ziekenhuis met een gebroken jukbeen, een breuk in een oogkas en bloeduitstortingen in het gezicht. Hij is gisteren geopereerd en maakt het naar omstandigheden goed. Volgens SPD-partijsecretaris K\u00fchnert vraagt de genezing tijd, maar laat Ecke zich niet intimideren. Hij zou vastbesloten zijn om aan de verkiezingen mee te doen. Een paar minuten voordat Ecke werd aangevallen, had dezelfde groep daar in de buurt de campagnemedewerker van de Groenen belaagd. Hij werd geslagen en geschopt, maar hoefde voor zover bekend niet naar het ziekenhuis.  Ook elders in Duitsland zijn de afgelopen week politici aangevallen. Zaterdagochtend kreeg in Nordhorn, net over de grens bij Hengelo, een politicus van de rechtsradicale AfD klappen. In Essen, in het Ruhrgebied, zijn donderdag twee politici van de Groenen aangevallen. In de deelstaat Brandenburg kon Bondsdagvicevoorzitter G\u00f6ring-Eckhardt vorige week een bijeenkomst niet verlaten, omdat ze werd bedreigd.  In 2019 werd CDU-politicus Walter L\u00fcbcke door een neonazi vermoord. Voor dat jaar waren vooral AfD-aanhangers slachtoffer van een aanval. Nu zijn dat vooral mensen van de Groenen. Die eisen daarom meer bescherming in campagnetijd. Vorig jaar telde de Duitse regering 2790 aanvallen op politici. In 1219 gevallen waren Groenen het doelwit, 478 keer een AfD'er en 420 keer een SPD'er. PvdA-Europarlementari\u00ebr Chahim reageerde in Nieuwsuur op de aanval op Europarlementari\u00ebr Ecke:  "}, {"ID": 2519489, "url": "https://nos.nl/artikel/2519489-podcast-de-dag-zoeken-in-rafah-naar-de-osama-bin-laden-van-hamas", "title": "Podcast De Dag: zoeken in Rafah naar de 'Osama bin Laden van Hamas'", "date_time": "2024-05-06T13:25:18+0200", "text": "Volgens Isra\u00ebl is de politieke leider van Hamas in de Gazastrook, Yahya Sinwar, de bedenker van de aanslagen van 7 oktober. Hij is de meest gezochte man in Gaza en wordt door het Isra\u00eblische leger opgejaagd. Hem vinden, arresteren en meenemen naar Isra\u00ebl, of hem doden, is het speerpunt van de Isra\u00eblische campagne. Samen met het bevrijden van de gijzelaars, die Sinwar ook in Rafah vast zou houden. Leo Kwarten is arabist en Hamas-watcher. Hij kent de organisatie goed en heeft in het verleden verschillende Hamas-leiders ontmoet, in zowel Gaza als daarbuiten. Sinwar zelf niet, maar in podcast De Dag schetst hij wel een profiel van deze hardliner. Voor Isra\u00ebl is hij een belangrijke oorlogsbuit, zegt hij, maar voor Hamas zelf is Sinwar in feite inwisselbaar. Hij kan gemakkelijk vervangen worden. Reageren? Mail dedag@radio1.nl Presentatie en montage: Elisabeth Steinz Redactie: Rosanne Sies Deze aflevering van De Dag kun je hier beluisteren. Bevalt het? Vergeet je dan niet te abonneren. Onze podcasts: De Dag: elke werkdag twintig minuten verdieping bij \u00e9\u00e9n onderwerp uit het nieuws. Lang verhaal kort: elke werkdag rond vijven \u00e9\u00e9n onderwerp, in 5 minuten. NOS op 3 vertelt je wat je moet weten over een actueel onderwerp om het nieuws erover beter te kunnen volgen. Met het Oog op Morgen: elke dag een overzicht van het nieuws, een blik in de ochtendkranten en het betere journalistieke interview. Het Beste uit het Oog: iedere zaterdag selecteert de redactie van Met het Oog op Morgen de mooiste gesprekken van de afgelopen week. De Stemming van Vullings en Van der Wulp: elke vrijdag een nieuwe aflevering waarin de politieke week wordt doorgenomen. Gemaakt door NOS en EenVandaag."}, {"ID": 2519483, "url": "https://nos.nl/artikel/2519483-het-ging-vorig-jaar-vaker-mis-bij-toegepast-geweld-door-de-politie", "title": "Het ging vorig jaar vaker mis bij toegepast geweld door de politie ", "date_time": "2024-05-06T12:51:58+0200", "text": "De politie heeft vorig jaar vaker zwaar geweld gebruikt dat naderhand als \"niet professioneel\" is beoordeeld. Dat betekent dat het toegepaste geweld niet voldeed aan de bepaalde afspraken, blijkt uit cijfers van de politie die nu zijn gepresenteerd. In 2023 heeft de politie bij meer dan drie miljoen incidenten in totaal ruim 35.000 keer geweld toegepast. Ook dat is een toename (van 5 procent) ten opzichte van 2022. De politie heeft in Nederland het geweldsmonopolie, waarmee wordt bedoeld dat de politie soms geweld mag of zelfs moet toepassen om zijn taak uit te voeren. Dat varieert van het boeien van een verdachte of het intrappen van een deur tot zwaardere vormen, zoals het gebruik van het vuurwapen. Geweld waarbij een verdachte meer dan licht lichamelijk letsel oploopt, moeten politiemensen registeren. In 2023 waren er ruim 2400 van dergelijke registraties, een kleine daling ten opzichte van het jaar ervoor. Bij dat soort incidenten wordt gekeken of de politie professioneel gehandeld heeft of niet. Dat bleek bij 343 gevallen niet zo te zijn geweest. Dat is een stijging van 16 procent, zegt politiecommissaris en portefeuillehouder Frank Paauw, die de toename deels wijdt aan de kritische blik van de politie op het eigen handelen. \"Dat is positief\", zegt Paauw. \"De maatschappij mag verwachten dat we geweld rechtmatig en zorgvuldig toepassen. De burger mag ook verwachten dat we als politie leren van onze fouten.\" Dat er fouten gemaakt worden, bleek begin dit jaar. Toen werd bekendgemaakt dat het OM meerdere agenten gaat vervolgen voor het (verkeerd) toepassen van geweld in Rotterdam. Acht agenten zouden bij een arrestatie te ver zijn gegaan, waarbij een 32-jarige man werd getaserd en in bedwang werd gehouden. De verdachte werd onwel en overleed kort daarna. Daarnaast wordt een politieagente vervolgd die vorig jaar in Rotterdam op een auto schoot. Daarin zaten drie mensen die op de vlucht sloegen bij een controle. De agente moet voor de rechter komen voor poging tot doodslag en anders poging tot zware mishandeling. Hoewel niemand in de auto gewond raakte, vindt het OM dat de agente te ver is gegaan omdat schieten op een auto hier geen passende reactie zou zijn geweest.  Volgens Paauw wordt in de opleiding en verplichte trainingen van politiemedewerkers veel aandacht besteed aan het voorkomen van geweld. Zo moet er duidelijk gewaarschuwd worden voordat geweld wordt gebruikt omdat dat verdere escalatie kan voorkomen. Ook moet er bij mogelijk gevaarlijke verdachten de afweging worden gemaakt of het wapen wordt getrokken terwijl dat eerst standaard gebeurde. Vorig jaar gebruikten politiemedewerkers 1888 keer hun vuurwapen. In 1226 van die gevallen ging het alleen om \"richten om te dreigen\", 162 keer werd er gericht geschoten. Van die gevallen was in 129 situaties sprake van het doden van een ernstig gewond dier of van een agressief dier (4 keer). Het is van belang dat politiemedewerkers geweld zorgvuldig registreren, zegt Paauw. \"Dat maakt inzichtelijk welke vormen van geweld worden toegepast en waar we wat kunnen leren.\" Hoe het registreren van geweld verloopt wordt momenteel onderzocht. "}, {"ID": 2519481, "url": "https://nos.nl/artikel/2519481-rijkswaterstaat-plaatst-zes-gigantische-pompen-in-de-afsluitdijk", "title": "Rijkswaterstaat plaatst zes gigantische pompen in de Afsluitdijk", "date_time": "2024-05-06T12:30:38+0200", "text": "Rijkswaterstaat is begonnen met het plaatsen van zes grote pompen in een nieuw gemaal in de Afsluitdijk. De pompen zijn bijna 12 meter hoog en wegen 90 ton. Ze moeten zorgen voor een betere afvoer van water uit het IJsselmeer naar de Waddenzee. Rijkswaterstaat noemt het plaatsen van de pompen precisiewerk. Het hijsen kan alleen als het niet te hard waait. Ook is de ruimte beperkt. Bij het plaatsen van de pompen in het betonwerk van het gemaal is er een speling van 8 millimeter. Bekijk hier hoe dat in z'n werk ging:  De pompen zijn in Spanje gebouwd en met een schip naar de Robbenplaat vervoerd. Daar zijn ze vorige week aangekomen. Om ze op de juiste plek te krijgen, gebruikt Rijkswaterstaat een drijvende kraan en een op afstand bestuurbaar platform op wielen.  Het gemaal moet overstromingen voorkomen. Volgens Rijkswaterstaat stroomt er steeds meer water uit rivieren naar het IJsselmeer. Dat moet afgevoerd worden en de oude spuisluizen kunnen dat niet aan. Ook kunnen die water alleen naar de Waddenzee verplaatsen als het waterpeil daar lager is dan in het IJsselmeer. Met de stijgende zeespiegel is de verwachting dat er in de toekomst minder gespuid kan worden. De nieuwe pompen hebben dat probleem niet en die kunnen 275.000 liter water per seconde afvoeren. Dat betekent dat een olympisch zwembad in 9 seconden gevuld is. Daarmee wordt het gemaal een van de grootste in Europa. Rijkswaterstaat verwacht dat de klus, die via webcams is te volgen, zo'n twee weken gaat duren. "}, {"ID": 2519480, "url": "https://nos.nl/artikel/2519480-pvv-er-gefotografeerd-met-conceptakkoord-met-strengste-asielpakket-ooit", "title": "PVV'er gefotografeerd met conceptakkoord, met 'strengste asielpakket ooit'", "date_time": "2024-05-06T12:11:01+0200", "text": "Het strengste toelatingsregime voor asiel en het omvangrijkste pakket voor grip op migratie ooit. Dat is een van de \"bouwstenen voor doorbraken\" die PVV, VVD, NSC en BBB willen bereiken, zo valt te lezen op een document onder de arm van PVV-onderhandelaar Gidi Markuszower, die daarmee is gefotografeerd door politiek fotograaf Dirk Hol. Bekijk hier het fragment waar kort het document te zien is:   In het conceptregeerakkoord gaat het over een lastenverlichting van 'PM miljard' voor werkenden met middeninkomens en mensen in de knel vanaf 2025. Waarschijnlijk wordt met PM 'pro memorie' bedoeld: later te bepalen, ter herinnering. Een nieuw kabinet moet aan de slag met een hoofdlijnenakkoord op de volgende punten, zo is te lezen: bestaanszekerheid en koopkracht, grip op migratie, wonen en volkshuisvesting, infrastructuur en openbaar vervoer. En een goede toekomst voor landbouw en visserij.  Verder staat in het conceptakkoord dat niet alles in \u00e9\u00e9n keer op te lossen is, maar \"Nederland wacht op doorbraken\" omdat overheid en politiek voor de burgers niet betrouwbaar zijn gebleken, of het nu gaat om rechtszekerheid, goed bestuur of veiligheid in eigen buurt.\" Het document dateert volgens het stempel van 2 mei, vorige week donderdag. NSC-leider Omtzigt zegt dat hij het document \"herkent\". \"Maar bij ons staat er alleen geen PVV op.\"  Vanochtend zijn de vier partijen, na een recesweek, weer bij elkaar om te kijken of ze het binnen afzienbare tijd eens kunnen worden over een conceptakkoord. De partijleiders van PVV, NSC en BBB zeiden bij binnenkomst dat ze hun uiterste best willen doen, maar er is op nog geen enkel onderwerp overeenstemming. De onderhandelaars spreken over \"de week van de waarheid\" en een \"hele belangrijke week\".  \"Het is lastig om een feitelijk antwoord te geven op de vraag of het een ongelukje is. De PVV zegt van wel en benadrukt dat het wel vaker is gebeurd bij politici. Vrijwel alle andere mensen die ik hier heb gesproken, zeggen dat iemand met zoveel ervaring als Markuszower niet opzichtig langs de pers moet gaan lopen met zo'n gevoelig document. Zoiets kan niet per ongeluk zijn gegaan, wordt gedacht. Het is wel duidelijk dat het om de eerste pagina gaat van een langer document, Het is een pagina met veel algemeenheden erin. Het zijn juist de pagina's die daarna komen waarover aan de formatietafel wordt onderhandeld. Dan gaat het bijvoorbeeld over: hoe ga je die lastenverlichting dan betalen? En wat zijn die strengste asielregels ooit precies? En dat zijn nog best ingewikkelde onderhandelingen.\" In maart 2021 verliet verkenner Ollongren (D66) in alle haast het Binnenhof, omdat ze positief was getest op het coronavirus. Onder haar arm was een pagina te zien van een interne notitie uit de kabinetsformatie. Op de uitvergrote foto van het ANP was onder het kopje \"positie Omtzigt\" te lezen: \"functie elders\". Kamerlid Pieter Omtzigt, toen de nummer twee op de lijst van het CDA en van degenen die de toeslagenaffaire boven tafel kregen, zat op dat moment overspannen thuis. De tekst werd opgevat als een poging om hem te typeren als een probleemgeval dat weg moest uit Den Haag. De \"functie elders-opmerking\" heeft grote gevolgen gehad voor de formatie van het vierde kabinet-Rutte. Rutte zei zelf dat hij \"geen herinnering\" had aan een gesprek over Omtzigt, maar zijn woorden werden door de mogelijke coalitiepartijen D66, CDA en ChristenUnie in twijfel getrokken. Na maanden onderhandelen kwam er alsnog een kabinet met deze vier partijen. "}, {"ID": 2519474, "url": "https://nos.nl/artikel/2519474-rusland-kondigt-simulatie-oefening-aan-met-tactische-kernwapens", "title": "Rusland kondigt simulatie-oefening aan met tactische kernwapens", "date_time": "2024-05-06T11:16:18+0200", "text": "Rusland gaat een simulatie-oefening doen met tactische kernwapens. Dat zijn kernwapens die op het slagveld kunnen worden ingezet om militaire doelen uit te schakelen. De oefening vindt plaats in het Zuidelijke Militaire District van Rusland dat aan het oosten van Oekra\u00efne grenst. \"De oefening gaat op korte termijn van start en ook de luchtmacht en marine doen eraan mee\", laat het Russische ministerie van Defensie weten. \"Het doel is het paraat houden van het personeel en materieel van de eenheden die met deze wapens moeten vechten.\" Het ministerie zegt dat de oefening het antwoord is op \"provocerende uitspraken en bedreigingen van westerse bestuurders\". Daarmee worden de Franse president Macron en de Britse minister van Buitenlandse Zaken Cameron bedoeld. Macron herhaalde vorige week zijn uitspraken dat Frankrijk desnoods militairen naar Oekra\u00efne stuurt om dat land te helpen in de oorlog tegen Rusland. Cameron zei dat Oekra\u00efne wapens die het van het Verenigd Koninkrijk kreeg, mag inzetten tegen doelen in Rusland. Dat mocht eerder nog niet, omdat westerse landen bang zijn daardoor zelf in oorlog met Rusland te raken. "}, {"ID": 2519469, "url": "https://nos.nl/artikel/2519469-berlijn-probeert-opnieuw-van-villa-goebbels-af-te-komen-anders-volgt-sloop", "title": "Berlijn probeert opnieuw van villa Goebbels af te komen, anders volgt sloop", "date_time": "2024-05-06T10:12:49+0200", "text": "Berlijn doet een nieuwe poging om van een villa van Joseph Goebbels af te raken. Desnoods gratis. \"Als het weer niet lukt, rest ons niets anders dan hem te slopen. De voorbereidingen zijn getroffen\", zegt stadstaatminister van Financi\u00ebn Stefan Evers. Villa Bogensee ligt even ten noorden van Berlijn in de gemeente Wandlitz, in de deelstaat Brandenburg. De stad deed de 17 hectare grond in 1936 aan Goebbels cadeau voor zijn verjaardag. De Duitse filmmaatschappij UFA bouwde voor hem een villa met dertig kamers waar Goebbels vrienden, relaties en naar verluidt ook zijn minnaressen ontving. Het nazikopstuk en zijn vrouw maakten net voor de verovering van Berlijn, in mei 1945, een eind aan hun leven en ook aan dat van hun zes jonge kinderen. De villa kwam na de oorlog in handen van de communistische jeugdbeweging van de DDR. Na de val van de Muur en de eenwording van Duitsland kreeg Berlijn het landgoed terug, maar het lukte niet om er een goede bestemming voor te vinden. Evers zei vorige week dat hij zich bewust is van de bijzondere historische waarde van het landgoed en dat de stad zich jarenlang ingespannen heeft om het een nieuwe bestemming te geven. \"Dat kunnen wij echter niet alleen, daar hebben we partners bij nodig, met name de deelstaat Brandenburg en de gemeente.\" Maar een akkoord kwam er niet terwijl de kosten voor onderhoud en de verzekering doorlopen, dat gaat om miljoenen euro's per jaar. Daarom wil de stad er nu vanaf.  De gemeente is bang dat de villa in handen van rechtsradicalen komt. \"Ik zie niet graag gebeuren dat Berlijn het gebied aan iemand geeft die een ideologisch doel heeft\", zegt burgemeester Borchert in de Berliner Morgenpost. De krant wijst erop dat een groepering die tot Reichsb\u00fcrger-beweging wordt gerekend, jaren geleden al geprobeerd heeft het landgoed in handen te krijgen. Mogelijk biedt de Duitse regering een uitweg. Het ministerie voor Wonen, Stadsontwikkeling en Bouw liet aan persbureau DPA weten dat het met betrokken overheden bekijkt of het landgoed een nieuwe bestemming kan krijgen. Berlijn is dan bereid er gratis afstand van te doen. Ge\u00efnteresseerd in de Tweede Wereldoorlog? Abonneer je dan hier op onze nieuwsbrief. "}, {"ID": 2519468, "url": "https://nos.nl/artikel/2519468-nog-een-maand-tot-de-europese-parlementsverkiezingen-waar-stem-je-eigenlijk-voor", "title": "Nog een maand tot de Europese Parlementsverkiezingen: waar stem je eigenlijk voor?", "date_time": "2024-05-06T10:09:12+0200", "text": "Over precies een maand zijn de Europese Parlementsverkiezingen. Nederland trapt af en mag op 6 juni naar de stembus, andere EU-lidstaten volgen in de dagen daarop. Tot en met 9 juni kunnen in totaal zo'n 360 miljoen Europeanen stemmen. Het is daarmee een van de grootste verkiezingen ter wereld. Europese burgers bepalen in het stemhokje wie hen mag vertegenwoordigen in het Europees Parlement. Er worden 720 Europarlementari\u00ebrs gekozen. Dat zijn er vijftien meer dan er nu in het parlement zitten; het resultaat van een herverdeling van Britse zetels na de Brexit, en het in reserve houden van nog meer van die zetels voor mogelijke toekomstige uitbreidingen van de Europese Unie. Vorig week barstte het verkiezingsgeweld al los in Maastricht, waar het eerste verkiezingsdebat werd gehouden tussen de 'Spitzenkandidaten': de lijsttrekkers van de Europese fracties. Inmiddels zijn veel Europarlementari\u00ebrs uit Brussel vertrokken om zich in eigen land volledig op de campagne te richten. Van werkbezoeken aan bedrijven tot het organiseren van publieksavonden en het ophangen van heel veel posters: de komende weken zullen politici er alles aan doen om kiezers ervan te overtuigen op hen te stemmen.  Hoewel niet iedereen bekend zal zijn met de 31 Nederlandse Europarlementari\u00ebrs, hebben ze veel invloed op de Europese regelgeving. Zo onderhandelen ze met de EU-lidstaten over wetten. Elk wettenpakket moet bovendien worden goedgekeurd door het Europees Parlement. De afgelopen jaren zijn er bijvoorbeeld veel nieuwe regels gekomen over het verduurzamen van de EU. Een aantal van die wetten zijn teruggetrokken of afgezwakt nadat boeren afgelopen maanden in heel Europa de straat op gingen. Wat doet het parlement precies? We leggen het uit in deze video:  Door de oorlog in Oekra\u00efne zal veiligheid waarschijnlijk hoog op de agenda van het Europees Parlement blijven staan. En ook migratie naar de EU zal de komende jaren een belangrijk thema blijven.  Het zal deels van de politieke partijen afhangen welke Europese regels er de komende periode bij komen of zullen veranderen. Het parlement zit anders in elkaar dan de Tweede Kamer. Het Europees Parlement is opgedeeld in zeven politieke fracties en daarbij zijn de politieke partijen uit 27 landen aangesloten. Zo zit het CDA bij de Europese christendemocraten en de VVD bij de Europese liberalen. Maar in dezelfde Europese fractie van de VVD zit ook D66.  Net als in de Tweede Kamer kunnen deze partijen ook in Brussel sterk verschillen van mening. In het Europees Parlement is er alleen geen strenge fractiediscipline zoals in de Tweede Kamer. Partijen kunnen in dezelfde politieke familie zitten, maar dat betekent niet dat zij hetzelfde zullen stemmen.  Na deze verkiezingen komen er mogelijk ook nieuwe partijen bij. Zo doen Nieuw Sociaal Contract en de BBB voor het eerst mee aan de Europese Parlementsverkiezingen. Ze zullen zeer waarschijnlijk in dezelfde Europese fractie komen als het CDA en de ChristenUnie. Helemaal zeker is dat nog niet, want de Europese Christendemocraten willen absoluut niet samenwerken met radicaal-rechtse partijen. Aangezien NSC en BBB op dit moment in Nederland een coalitie proberen te vormen met de PVV, zou dat tot gevolg kunnen hebben dat zij zich bij een andere politieke familie moeten aansluiten. GroenLinks-PvdA pakt het deze verkiezingen ook anders aan. Die twee partijen hebben nu \u00e9\u00e9n kieslijst, maar gaan na de verkiezingen weer in verschillende Europese fracties zitten. GroenLinks sluit zich aan bij de Europese Groenen en de PvdA bij de Europese Socialisten. De partijen hebben wel afgesproken in het Europees Parlement hetzelfde te zullen stemmen. De komende weken besteedt de NOS uitgebreid aandacht aan de Europese Parlementsverkiezingen. Via deze collectie blijf je op de hoogte van al het verkiezingsnieuws."}, {"ID": 2519467, "url": "https://nos.nl/artikel/2519467-lord-of-the-rings-en-titanic-acteur-bernard-hill-79-overleden", "title": "Lord of the Rings en Titanic-acteur Bernard Hill (79) overleden", "date_time": "2024-05-06T10:06:03+0200", "text": "De Britse acteur Bernard Hill is op 79-jarige leeftijd overleden. Hill speelde in meer dan 100 films en tv-series, maar is vooral bekend door zijn rollen in twee absolute kaskrakers: The Lord of the Rings-trilogie en Titanic. Hill stierf zondagochtend. Hij speelde de rol van koning Th\u00e9oden in de The Lord of the Rings-films The Two Towers en The Return of the King. Een sc\u00e8ne uit The Return of the King met de speech van koning Th\u00e9oden, voorafgaand aan de strijd:   Het was de bedoeling dat Hill zaterdag op de fanbeurs Comic Con in Liverpool zou zijn, maar hij moest op het laatste moment afzeggen. Toen het nieuws over zijn dood bekend werd, zei de Comic Con-organisatie op X \"diepbedroefd\" te zijn. De acteurs Elijah Wood, Sean Astin, Dominic Monaghan en Billy Boyd, die de hobbits Frodo, Sam, Merry en Pippin speelden in de Lord of the Rings-trilogie, waren ook op de beurs aanwezig. De vier stonden op het podium in Liverpool stil bij het overlijden van hun oud-collega. Astin zei dat ze \"een familielid\" hadden verloren. \"Hij was onverschrokken, hij was grappig, hij was nors, hij was opvliegend, hij was prachtig\", zei Astin, die Samwise Gamgee speelde. Boyd vertelde dat hij onlangs de trilogie met Monaghan had bekeken en dat hij vond dat niemand de woorden van Tolkien, de schrijver van de Lord of the Rings-boeken, zo goed had overgebracht als Hill. Het moment waarop de acteurs het over Hill hebben:  In het Verenigd Koninkrijk is Hill ook bekend van de BBC-dramaserie Boys from the Blackstuff, waarin hij een werkloze man speelt die er alles aan doet om werk te vinden. In die rol van Yosser Hughes brak hij begin jaren 80 door.  De BBC sprak de schrijver van de serie, Alan Bleasdale, die Hills dood een \"groot verlies en ook onverwacht\" noemt. Hij noemt Hills acteerprestaties in de serie \"verbazingwekkend en betoverend\". \"Bernard gaf alles en dat zie je in alle sc\u00e8nes. Hij w\u00e9rd Yosser Hughes.\" Bleasdale vertelt dat hij dolgraag met Hill in zee wilde gaan. \"De manier waarop hij werkte en zijn vertolking van de rol; hij bracht alles wat je je maar kon wensen. Je had het gevoel dat Bernard het eeuwige leven zou hebben. Hij had een grote kracht, zowel fysiek als qua persoonlijkheid.\" Hill is de enige acteur die een rol speelt in twee films die meer dan een miljard dollar hebben opgebracht en allebei elf Oscars hebben gewonnen (The Return of the King uit 2003 en Titanic uit 1997). In Titanic speelt hij kapitein Edwards, die tot op het laatste moment in de stuurhut blijft als het beroemde schip aan het zinken is. Een sc\u00e8ne uit die film:  De impresario van Hill meldt aan de BBC dat de acteur is gestorven in het bijzijn van zijn verloofde Alison en zijn zoon Gabriel. Waaraan hij is overleden, is niet bekendgemaakt."}, {"ID": 2519466, "url": "https://nos.nl/artikel/2519466-spitzenkandidat-familie-en-andere-eu-termen-uitgelegd", "title": "Spitzenkandidat, familie en andere EU-termen uitgelegd", "date_time": "2024-05-06T09:59:25+0200", "text": "Nog precies een maand, dan kiest Nederland nieuwe leden van het Europees Parlement. Op 7, 8 en 9 juni wordt in andere lidstaten van de Europees Unie gestemd. De uitslag bepaalt de koers van de EU voor de komende vijf jaar. Dit artikel biedt een overzicht voor wie niet helemaal thuis is in het Brussels jargon en niet precies weet wie waarover gaat.   Je stemt in je eigen land op iemand die lid wil worden van het Europees Parlement (EP). Hoe groter het land, hoe meer Europarlementari\u00ebrs het mag afvaardigen. Nederland heeft er 31, maar Spanje bijvoorbeeld 59 en Duitsland 96. Na de verkiezingen bestaat het EP uit 720 parlementsleden. Ze werken samen in fracties, een groep mensen die over veel onderwerpen hetzelfde denkt. Het EP kan zelf geen wetsvoorstellen indienen. Het kan w\u00e9l bestaande voorstellen aanpassen en moet alle voorstellen goedkeuren voor ze Europese wetten worden.  De Europese Commissie (EC) dient de voorstellen in waar het Europees Parlement en de Raad van de Europese Unie (zie onder) over stemmen. Andere belangrijke taken zijn controle van de begroting en vertegenwoordiging van de EU in andere landen. Dit werk doet de EC met hulp van 33.000 ambtenaren. De Europese Commissie wordt bestuurd door 27 Eurocommissarissen met een eigen portefeuille. Elk land heeft \u00e9\u00e9n commissaris. De Nederlandse Eurocommissaris is nu Wopke Hoekstra (CDA), verantwoordelijk voor klimaatbeleid. De voorzitter is op dit moment de Duitse Ursula von der Leyen. Na de verkiezingen draagt de Europese Raad (zie onder) een nieuwe voorzitter voor. Lidstaten dragen zelf nieuwe commissarissen voor. Het Europees Parlement moet de nieuwe Commissie goedkeuren.   De Raad van de Europese Unie wordt ook wel Raad van ministers genoemd. Dit zijn de 27 ministers van de lidstaten die vergaderen op hun vakgebied, zoals landbouw, onderwijs of buitenlandse zaken. Net als het Europees Parlement moet ook de Raad goedkeuring geven aan de voorstellen van de Europese Commissie.  Naast de Raad van de Europese Unie is er ook de Europese Raad. Een bijeenkomst van die raad noem je een Europese top. De 27 regeringsleiders en staatshoofden komen ten minste twee keer per jaar bij elkaar, maar meestal vaker, soms wel iedere maand. De Europese Raad besluit over de grote lijnen, zoals bijvoorbeeld verdragswijzingen. Nederland wordt daar vertegenwoordigd door de minister-president (nu nog Mark Rutte) maar de Fransen bijvoorbeeld door hun president (Emmanuel Macron). In praktijk doet de Commissie weinig wat de Raad niet wil.   Het Europees Parlement, de Europese Commissie, de Raad van de Europese Unie en de Europese Raad vormen een flink deel van de Europese Unie. In dat rijtje horen verder het Europees Hof voor Justitie en de Europese Centrale Bank, die toezien op rechtspraak en financi\u00ebn. Belangrijk is wel om te weten dat de EU lang niet op alle gebieden beleid maakt. Over bijvoorbeeld sociale zekerheid of defensie beslissen de landen zelf.  Europese wetgeving bestaat uit vooral uit verordeningen en richtlijnen. Een verordening is een wet waar alle lidstaten zich aan moeten houden. Bij een richtlijn maken de EU-landen zelf wetgeving om Europees afgesproken doelstellingen te halen.  Het Europees Parlement kent nu zeven politieke 'families'. De twee grootste zijn de Europese Volkspartij (EVP) van conservatieve- en christendemocratische partijen, en de Progressieve Alliantie van Socialisten en Democraten (S&amp;D), de sociaaldemocraten. Verder zijn er de liberalen, de groenen, de nationaalconservatieven en een uiterst linkse en radicaal rechtse fractie. Na de verkiezingen kan deze samenstelling veranderen.   Spitzenkandidat is het Duitse woord voor lijsttrekker. Een spitzenkandidat is namens de politieke partij kandidaat om voorzitter te worden van de Europese Commissie. Het systeem is niet onomstreden, want het zijn uiteindelijk de lidstaten die de voorzitter voordragen en dus niet de kiezers die voor het Europees Parlement stemmen. In 2019 kwam Ursula von der Leyen als een duveltje uit een doosje naar voren als voorzitter. Verwacht ook na deze verkiezingen veel politiek getouwtrek over wie deze machtige functie mag bekleden.   De EU geeft ongeveer 200 miljard euro per jaar uit, vastgelegd in een meerjarenbegroting. Dat klinkt als veel geld, maar de totale waarde van alle geproduceerde goederen en diensten in de EU bedroeg in 2021 maar liefst 14,5 biljoen euro. De EU besteedt dus minder dan 2 procent van wat er in Europa geproduceerd wordt. Het meeste van dat geld stroomt terug naar de lidstaten als landbouwsteun of steun voor zwakke regio's.  Interne markt is de naam voor het gebied waarvoor vrij verkeer van goederen, kapitaal, diensten en personen geldt. Het betekent dat tussen lidstaten zaken kunnen worden gedaan zonder importheffingen, maar ook dat je met een paspoort van de ene lidstaat kunt werken in een andere.  De Green Deal is een pakket aan klimaatmaatregelen die de EU in 2050 klimaatneutraal moeten maken. In 2030 moet de uitstoot van CO2 al met 55 procent teruggebracht zijn ten opzichte van 1990. Om dat te bereiken heeft de EU de afgelopen jaren allerlei wetten aangenomen, van landbouw, industrie en vervoer tot wonen, biodiversiteit en innovatie. Voor de komende vijf jaar is vooral belangrijk ho\u00e9 die uitgevoerd gaan worden.  Het landbouwbeleid is een van de grootste uitgavenposten van de EU. Het landbouwbeleid was belangrijk om voedselzekerheid te garanderen na de Tweede Wereldoorlog, maar nu is het een belangrijk middel om de landbouwsector te helpen verduurzamen. Dat gebeurt onder meer door directe financi\u00eble steun en door maatregelen om plattelandsgebieden te ontwikkelen.  Snellere procedures, vastzetten van 'veiligelanders' en een nieuwe manier om migranten over Europa te spreiden. Dat zijn de belangrijkste punten uit het Europese migratiepact, een pakket aan hervormingen rondom het Europese migratiebeleid. Dit pakket is net voor de verkiezingen aangenomen en is dus al rond. Toch zal het tijdens de campagne nog wel regelmatig genoemd worden."}, {"ID": 2519464, "url": "https://nos.nl/artikel/2519464-israelische-leger-roept-op-tot-vertrek-burgerbevolking-oost-rafah", "title": "Isra\u00eblische leger roept op tot vertrek burgerbevolking Oost-Rafah ", "date_time": "2024-05-06T09:50:37+0200", "text": "Isra\u00ebl heeft de bevolking van Oost-Rafah opgeroepen uit de stad te vertrekken. Eerder vandaag plaatste het Isra\u00eblische leger op chatapp Telegram een kaart die laat zien waar de bewoners heen moeten. Burgers uit het oosten van de stad worden opgeroepen om naar Khan Younis of de kustplaats Al-Mawasi te gaan. Ooggetuigen zeggen tegen Reuters dat de eerste mensen zijn vertrokken uit Rafah. Op foto's zijn Palestijnen te zien die spullen in een auto laden. Op welke schaal burgers uit het aangegeven gebied daadwerkelijk aan het vertrekken zijn, is onduidelijk. Deze Gazanen reageren wanhopig op de oproep:  Noodhulp is met name nog beschikbaar in Rafah, en niet elders. Hulporganisaties vrezen dan ook dat de gedwongen verplaatsing van tienduizenden Palestijnen veel levens in gevaar zal brengen en zetten hun vraagtekens bij de veiligheid van de aangewezen humanitaire zones. Een legerwoordvoerder heeft gezegd dat het gaat om de evacuatie van ongeveer 100.000 mensen. Die is volgens hem nodig omdat Isra\u00ebl een \"operatie van beperkte omvang\" voorbereidt. Of dit het begin is van een grotere invasie van de stad, zei hij niet. Het Isra\u00eblische leger heeft met flyers en sms-berichten de burgerbevolking opgeroepen van Oost-Rafah naar Khan Younis of Al-Mawasi te vertrekken. Al-Mawasi was door het Isra\u00eblische leger al eerder uitgeroepen tot een \"humanitaire zone\". In een bericht op X zegt het leger het gebied uit te breiden om de toestromende evacu\u00e9s te kunnen opvangen. Isra\u00ebl roept de bevolking van het oosten van Rafah op naar een gebied in het westen van Gaza te vertrekken:  Een journalist van Al Jazeera in Rafah stelt echter dat de aangewezen humanitaire zones niet veilig zijn. \"Deze zones worden constant aangevallen, het westen van Khan Younis, of hier, in Rafah\", zegt hij. Omdat de onderhandelingen tussen Isra\u00ebl en Hamas dreigen stuk te lopen, zijn de afgelopen dagen al meerdere burgers vertrokken uit Rafah. \"Maar niet per se naar de aangewezen evacuatiezones, want ze geloven niet wat Isra\u00ebl zegt\", aldus de verslaggever.  Hulporganisatie Islamic Relief zegt geschokt te zijn door de gedwongen evacuatie van Oost-Rafah. \"Zoals we de afgelopen zeven maanden hebben gezien, is het dwingen van zo veel mensen om te verhuizen onmogelijk zonder ernstige humanitaire gevolgen\", staat in een verklaring. \"Mensen zullen onvermijdelijk sterven als gevolg van de evacuatie.\" Ook schrijft de organisatie dat de aangewezen humanitaire zone helemaal niet veilig is. In Al-Mawasi, dat Isra\u00ebl uitriep tot humanitaire zone, verblijven nu al tienduizenden Palestijnen en is nauwelijks toegang tot hulp en voedsel. Volgens hulporganisaties worden er nog steeds aanvallen uitgevoerd in de regio en zijn er onvoldoende voorzieningen in het geval van een nieuwe toestroom.  Sami Abu Zuhri, een hoge Hamas-functionaris, noemt de oproep van het Isra\u00eblische leger om uit Rafah te vertrekken \"een gevaarlijke escalatie\". Hij houdt naast Isra\u00ebl ook de Verenigde Staten verantwoordelijk, zegt hij tegen persbureau Reuters. Delegaties van Isra\u00ebl en Hamas hebben afgelopen weekend opnieuw gesproken over een bestand, maar dat lijkt niets te hebben opgeleverd.  \"Het is de vraag of dit daadwerkelijk betekent dat een inval van het Isra\u00eblische leger in Rafah nu echt ophanden is, of dat dit ook weer een manier is van Isra\u00ebl om Hamas verder onder druk te zetten om tot een deal te komen. De twee partijen zijn nog steeds niet tot een overeenkomst gekomen. Het grootste probleem is dat Hamas een volledig staakt-het-vuren wil, terwijl Isra\u00ebl alleen een tijdelijk bestand wil. Isra\u00ebl blijft benadrukken dat het Rafah hoe dan ook wil binnenvallen, ook als er een deal komt. Wat dat betreft staan de partijen heel ver uit elkaar en is het nog steeds niet gelukt om nader tot elkaar te komen. Volgens Egyptische media zal een delegatie van Hamas morgen weer terugkeren naar Ca\u00efro om verder te praten. Ondertussen is CIA-directeur William Burns gisteravond nog naar Qatar geweest voor een spoedbijeenkomst met de premier van het emiraat. Later deze week wordt hij ook in Isra\u00ebl verwacht. Hij probeert druk te zetten op alle partijen om zo toch nog tot een deal te komen.\" In en rond Rafah wonen ongeveer 1,4 miljoen mensen. De meesten zijn vluchtelingen en verblijven in tentenkampen. Voor de inval van Isra\u00ebl woonden er ongeveer 275.000 mensen in de Zuid-Gazaanse stad.  De Isra\u00eblische minister van Defensie Gallant heeft het belang van een grondoffensief in Rafah verdedigd tegenover zijn Amerikaanse ambtgenoot Austin. Volgens hem is een inval nodig, omdat Hamas voorstellen over een bestand waarin de vrijlating van de gijzelaars is opgenomen afwijst. De Verenigde Staten hebben er meermaals bij Isra\u00ebl op aangedrongen om Rafah niet binnen te vallen omdat wordt gevreesd voor een bloedbad. \"Dat leidt tot nog meer doden onder onschuldige burgers, verergert de trieste humanitaire crisis, vergroot de anarchie in Gaza en isoleert Isra\u00ebl internationaal nog meer\", zei veiligheidsadviseur Sullivan eerder.  VN-hulporganisatie UNRWA waarschuwt op X dat een Isra\u00eblisch offensief in Rafah \"verwoestende gevolgen\" zou hebben voor de Palestijnen die in en rondom de stad verblijven. \"Burgers zouden nog meer lijden en het zou nog meer burgerdoden betekenen\", aldus de organisatie die humanitaire hulp biedt aan vluchtelingen in Gaza. De hulporganisatie wil niet vertrekken uit Rafah. \"We zullen hier zo lang mogelijk blijven en levensreddende hulp bieden.\" "}, {"ID": 2519461, "url": "https://nos.nl/artikel/2519461-utrechtse-domtoren-krijgt-opgeknapte-wijzerplaten-na-vijf-jaar-terug", "title": "Utrechtse Domtoren krijgt opgeknapte wijzerplaten na vijf jaar terug", "date_time": "2024-05-06T09:28:46+0200", "text": "De Domtoren in Utrecht krijgt vandaag zijn gigantische wijzerplaten terug. Die werden in 2019 verwijderd vanwege een langdurige restauratie van de toren. \"Wijzerplaten met een doorsnede van vier meter terughangen op 55 meter hoogte. Zoiets doe je niet iedere dag\", zegt wethouder Vastgoed Dennis de Vries. De onderdelen zijn de afgelopen jaren opgeknapt, geschilderd en voorzien van een nieuwe laag bladgoud. Het terughangen van de in totaal 48 cijfers (4 keer 12 stuks) is een gigantische klus. Volgens RTV Utrecht was er al vroeg in de ochtend al veel bedrijvigheid op het Domplein in het hartje van de stad. Aan elke zijde van de toren wordt een opgeknapt uurwerk ge\u00efnstalleerd. Als de eerste twee uurwerken hangen, wordt de hijskraan verplaatst naar het Academiegebouw. De klus is mogelijk in \u00e9\u00e9n dag geklaard, maar kan ook langer duren.  Als de wijzerplaten hangen, zijn ze eerst nog deels bedekt door steigers. Die moeten snel worden weggehaald, maar wanneer dat gebeurt is onbekend. Utrechters die graag naar de Domtoren kijken voor het tijdstip, moeten nog even geduld hebben. De uurwerken worden niet meteen aangesloten. Naar verwachting gebeurt dat eind mei. Domtorenbeheerder Jaap van Engelenburg heeft de wijzerplaten gemist: \"Het net is alsof iemand zijn baard afscheert. Je denkt: wat heeft die toren ineens een blotebillengezicht\", zei hij nadat de wijzerplaten waren weggehaald. "}, {"ID": 2519454, "url": "https://nos.nl/artikel/2519454-asielzoekers-blijven-te-lang-in-expo-hal-assen-onder-inhumane-omstandigheden", "title": "Asielzoekers blijven te lang in Expo Hal Assen onder 'inhumane' omstandigheden", "date_time": "2024-05-06T08:50:42+0200", "text": "Honderden asielzoekers blijven te lang in Expo Assen, terwijl met de gemeente is afgesproken dat mensen er maximaal vijf dagen worden opgevangen. Dat blijkt uit onderzoek van RTV Drenthe. Hulporganisaties VluchtelingenWerk en UNHCR zijn zeer kritisch over de omstandigheden in de hal. De voormalige evenementenlocatie in de Drentse hoofdstad fungeert sinds vorig jaar als \"wachtkamer\" om Ter Apel te ontlasten. De ruimte is bewust sober ingericht. Met behulp van schotten zijn kamers zonder plafond gemaakt, met daarin stapelbedden voor vier tot zes personen. Volgens de regionale omroep worden mensen er inmiddels weken- of zelfs maandenlang opgevangen. \"Het COA roeit met riemen die ze niet hebben\", zegt Mirjam Laan van VluchtelingenWerk, die wekelijks in de opvang komt. \"Ze doen hun best, maar de omstandigheden in de Expo zijn inhumaan. Er is geen privacy en het is er te gehorig.\" Het COA zegt dat de voorzieningen niet kunnen worden aangepast. \"We gebruiken die locatie maar tijdelijk, daarom doen we dat niet. Wij zijn ook niet blij met de omstandigheden in de noodopvanglocaties. Voor ons is het ook een onacceptabele situatie. Maar wij zijn nu eenmaal afhankelijk van andere partijen, met name gemeenten, om voldoende opvangplekken te cre\u00ebren\", aldus een woordvoerder.  Een groot deel van de mensen in Assen is geregistreerd bij de Immigratie- en Naturalisatiedienst (IND), blijkt uit onderzoek van de omroep. Dat is niet de bedoeling. In principe zouden ze na een paar dagen in de 'wachtkamer' door moeten stromen naar een zogenoemde procesopvanglocatie (pol). Daar krijgen ze ook leefgeld. Mensen die langdurig in Assen verblijven krijgen geen leefgeld, ook niet als ze al geregistreerd zijn. Volgens Laan is dat een groot probleem. Zo kunnen ze geen voedzaam eten voor zichzelf of hun kinderen kopen. \"Het is pijnlijk om te zien hoe de ouders daaronder lijden\", zegt Laan. Een woordvoerder van het COA zegt dat het klopt dat er in de Expo ook mensen worden opgevangen die al geregistreerd zijn. Dat zou alles te maken hebben met het gebrek aan opvangplekken. De gemeente Assen is daar volgens de woordvoerder ook van op de hoogte.  Ook de vluchtelingenorganisatie van de Verenigde Naties (UNHCR) is kritisch op de situatie in de Expo. Luke Korlaar, hoofd juridische zaken van UNHCR Nederland: \"Zodra iemand zich in Ter Apel meldt en een asielwens uit, moeten alle rechten voor asielzoekers eigenlijk al voor je gelden. Dus zelfs iemand in de wachtkamer zou al leefgeld moeten krijgen. Dat mensen in de Expo geen leefgeld krijgen, vind ik ongehoord.\" Volgens het COA krijgen mensen in de Expo geen leefgeld omdat er in de hal geen kookvoorzieningen zijn.  Voor iedereen in Assen geldt verder een dagelijkse meldplicht. Ook worden elke ochtend alle kamers gecontroleerd. Ook daar is Korlaar van de UNHCR kritisch op. \"Mensen die al zijn geregistreerd, hebben gewoon het recht en de vrijheid om te gaan en staan waar ze willen.\" \"Hoe langer de opvang op een plek als de Expo Hal duurt, hoe disproportioneler dat soort strenge maatregelen worden en hoe meer ze gaan lijken op vrijheidsbeperking\", stelt Karen Geertsema, universitair docent migratierecht aan de Radboud Universiteit. Geertsema zegt dat de situatie in Assen het gevolg is van het verstopte asielsysteem in Nederland. \"Het is een patroon dat je vaker ziet bij het COA. Je hebt goedwillende gemeenten die een locatie aandragen. Daar kunnen mensen eerst vijf dagen een bed krijgen, maar dat wordt dan steeds opgerekt. Dat zie je gebeuren bij meer grote noodopvangplekken in Nederland.\" "}, {"ID": 2519451, "url": "https://nos.nl/artikel/2519451-postzegels-duurder-na-nieuw-verlies-voor-postnl", "title": "Postzegels duurder na nieuw verlies voor PostNL", "date_time": "2024-05-06T07:26:12+0200", "text": "Het versturen van een brief wordt vanaf juli duurder. PostNL verhoogt over twee maanden de prijs van een postzegel met vijf cent, naar 1,14 euro. Dat heeft PostNL bekendgemaakt bij de publicatie van de cijfers over de eerste drie maanden van dit jaar. Daarin bleek dat het bedrijf in de rode cijfers is gezakt. In het eerste kwartaal boekte PostNL een verlies van 8 miljoen euro. Een jaar geleden bleef er in dezelfde periode onder de streep nog 4 miljoen euro over. Bij PostNL nam de omzet af, terwijl de kosten flink stegen. Dit laatste schrijft PostNL vooral toe aan hogere lonen voor bezorgers. Directeur Maurice Unck zegt dat hij niet blij is met het doorvoeren van de tussentijdse tariefwijziging. \"Het is echter nodig omdat we nog steeds vijf dagen per week de post bezorgen maar er veel minder post is en de kosten almaar hoger worden.\"  Herna Verhagen, de hoogste baas van het bedrijf, zegt dat \"het duidel\u0133k t\u0133d is voor verandering\". Eerder hield PostNL al een pleidooi om brievenpost niet meer binnen \u00e9\u00e9n, maar binnen twee dagen te gaan bezorgen. \"En in de loop van de t\u0133d binnen drie dagen.\" Hiervoor moet eerst de wet worden aangepast. Ondertussen verhoogt PostNL dus de prijs voor postzegels \"omdat er steeds minder post verstuurd wordt en de kosten hard stijgen\". In januari verhoogde PostNL de prijs van een postzegel al van 1,01 euro naar 1,09 euro. Het bedrijf benadrukt dat de nieuwe prijsverhoging binnen de wettelijke ruimte past om jaarlijks tarieven te verhogen. "}, {"ID": 2519441, "url": "https://nos.nl/artikel/2519441-wekdienst-06-05-landskampioen-psv-wordt-gehuldigd-uitreiking-tegels", "title": "Wekdienst 06/05: Landskampioen PSV wordt gehuldigd \u2022 Uitreiking Tegels", "date_time": "2024-05-06T06:38:40+0200", "text": "Goedemorgen! Vandaag is de uitreiking van de belangrijkste journalistieke prijs van Nederland, de Tegel. En landskampioen PSV wordt vanmiddag gehuldigd in Eindhoven. Eerst het weer: In de loop van de middag krijgt de zuidelijke helft met buien te maken. Elders blijft het droog en schijnt geregeld de zon. Het kwik stijgt naar 16 tot 19 graden bij een matige wind uit noordoostelijke richtingen.  Ga je de weg op? Hier vind je het overzicht van de werkzaamheden. En hier zie je waar wordt gewerkt aan het spoor.    Afgelopen jaar kregen zo'n 31.000 Nederlanders meer dan tien verkeersboetes. Dat blijkt uit onderzoek van BNR. Deze groep recidivisten is de laatste drie jaar steeds ongeveer even groot. Van de boetes die zij kregen, bestaat driekwart uit snelheidsovertredingen. Ook gaat het om parkeerboetes en boetes voor door rood rijden. Dit soort minder zware vergrijpen in het verkeer vallen onder de Wet Mulder, die in 1989 is ingevoerd om het Openbaar Ministerie te ontlasten. Zonder tussenkomst van een rechter kunnen deze overtredingen worden afgedaan met een boete van het Centraal Justitieel Incassobureau (CJIB). Het was lang onduidelijk hoe groot de groep stelselmatige overtreders is. Het CJIB wilde de cijfers niet vrijgeven, maar maakte ze toch openbaar na een beroep op de Wet open overheid door BNR.    In de Arnhemse Eusebiuskerk serveerden vluchtelingen vrijheidssoep om 5 mei te vieren:  Fijne maandag!"}, {"ID": 2519440, "url": "https://nos.nl/artikel/2519440-start-finale-formatieweek-wat-zijn-de-vier-partijen-bereid-weg-te-geven", "title": "Start finale formatieweek, wat zijn de vier partijen bereid weg te geven?", "date_time": "2024-05-06T06:11:18+0200", "text": "Na tien dagen meireces komen de partijleiders van PVV, VVD, NSC en BBB vanochtend voor het eerst weer fysiek bij elkaar in de werkkamer van de twee informateurs in de Tweede Kamer. Het is de \"finaleweek\", de \"cruciale week\", zo hebben de informateurs Dijkgraaf en Van Zwol al aangekondigd. Er wordt met spanning naar uitgekeken. Gaat het de vier partijen lukken om voor de beloofde woensdag 15 mei een akkoord op hoofdlijnen te maken voor een nieuw kabinet? Lukt het ze om afspraken te maken over het oplossen van een aantal grote maatschappelijke problemen op het gebied van asiel en migratie, buitenlandse politiek, landbouw, woningbouw en beter bestuur? Zonder daarbij de grenzen van de rechtsstaat te overtreden en zonder te veel geld uit te geven?  In het meireces is er wel telefonisch contact geweest en zijn er mails heen en weer gegaan. Maar er ligt na zo'n zeven weken onderhandelen nog geen enkel deelakkoord op deze onderwerpen. De knopen worden pas aan het eind doorgehakt, hebben de twee informateurs steeds gezegd. \"Er is pas een akkoord, als er een akkoord is.\" En dat eind is dus nu in zicht. Kunnen de vier partijen compromissen sluiten? Vrijdag hebben ze belangrijke informatie gekregen van het Centraal Planbureau (CPB). Dat heeft uitgerekend wat de plannen kosten die op tafel liggen. Voor de partijen is nu duidelijker of hun wensen wel realistisch zijn.  \"Duidelijk moet worden wat partijen bereid zijn om weg te geven deze week, want tot nu toe hebben alle vier de partijen krampachtig vastgehouden aan hun belangrijkste punten. Voor de PVV is het asiel, voor de VVD financi\u00ebn, goed bestuur voor NSC en landbouw voor de BBB. De informateurs moeten die wensen 'in samenhang brengen', zoals ze het zelf omschrijven. De uitruil tussen partijen gaat nu beginnen. Want op alle grote dossiers zijn er nog steeds geen knopen doorgehakt. En al lijkt dat op sommige onderwerpen een vrijwel onmogelijke opdracht, een aantrekkelijk alternatief zien de partijen niet. Precies dat is wat de partijen bindt. Er is spanning bij NSC en deel van de VVD over het feit dat de randen van de rechtsstaat zouden worden opgezocht. De partijen hebben daar afspraken over gemaakt op 10 januari, maar sommigen hebben het idee dat daar toch overheen wordt gegaan, vooral bij het onderwerp asiel. Ook is er irritatie over het feit dat er niet alleen maar over hoofdlijnen wordt gesproken, zoals was afgesproken. Zo zijn zelfs onderwerpen als het hebben van een visakte en de lesstof over 'lentekriebels' voor het basisonderwijs besproken aan de formatietafel.\" De onderhandelaars zijn voorzichtig optimistisch. Het idee bestaat dat het onderlinge vertrouwen is gegroeid. \"Zonder nou te zeggen dat het allemaal 100 procent is\", zei informateur Dijkgraaf voorafgaand aan het reces. \"Maar je merkt wel dat ze beter snappen van elkaar hoe ze in het hele verhaal zitten.\" In principe staan vandaag, dinsdag en woensdag in de agenda voor de onderhandelingen. Donderdag is het Hemelvaart en gebeurt er niets. Er wordt al rekening gehouden met een overleg op vrijdag of misschien wel in het weekend. Een beetje rek is er nog, maar niet veel voordat het verslag van de informateurs Dijkgraaf en Van Zwol op woensdag 15 mei klaar moet zijn.  "}, {"ID": 2519439, "url": "https://nos.nl/artikel/2519439-influencers-stuwen-omzet-cosmeticabranche-mede-dankzij-heel-jonge-volgers", "title": "Influencers stuwen omzet cosmeticabranche, mede dankzij (heel) jonge volgers", "date_time": "2024-05-06T06:03:35+0200", "text": "Sociale media hebben steeds meer invloed op de aankoop van make-up, parfums en persoonlijke verzorgingsproducten, zegt de Nederlandse Cosmetica Vereniging (NCV). Zo zijn jonge consumenten nu bereid geuren te kopen die door influencers worden aangeprezen, zonder ze eerst zelf te ruiken. Nog opmerkelijker: ook kinderen kopen soms dure cr\u00e8mes. Nederlanders gaven in 2023 ruim 3 miljard euro uit aan persoonlijke verzorgingsproducten, zo'n 167 euro per persoon. De omzet van de cosmeticabranche nam - mede dankzij prijsstijgingen - met 9,5 procent toe ten opzichte van een jaar eerder. Consumenten houden volgens de brancheorganisatie minder vast aan vertrouwde merken. In plaats daarvan wordt er steeds meer gekeken naar reviews van beautyproducten op platforms zoals TikTok. Cosmeticabedrijven maken hier slim gebruik van door hun producten te labelen als \"gezien op TikTok\".  Iemand die kan meepraten over deze trend is beauty-influencer An Knook. Tien jaar geleden begon ze met make-upvideo's op YouTube en Instagram en inmiddels heeft ze miljoenen volgers. \"Toen ik vroeger bij Douglas werkte kochten veel mensen altijd hun vertrouwde luchtje, maar nu zie je steeds vaker dat mensen bereid zijn om iets nieuws te proberen als het goede reviews op sociale media krijgt\", zegt Knook. Haar doelgroep bestaat voornamelijk uit vrouwen tussen 20 en 50 jaar oud, maar ze ziet ook dat heel jonge mensen zich steeds meer laten be\u00efnvloeden door wat er op sociale media gebeurt. \"Mijn nichtje is 12 en zij wil echt alles hebben wat ze op TikTok ziet, met name huidproducten zijn erg populair onder die doelgroep.\" Knook noemt dat zorgelijk: \"Los van het feit dat kinderen zulke producten niet nodig hebben, bestaan er producten die je huidlaag dunner maken. Maar zij weet dat niet en smeert gewoon alles op haar gezicht.\" Monica van Ee is voorzitter bij de NCV en ziet hetzelfde gebeuren: \"Het gaat soms al om kinderen van 10 tot 12 jaar oud, die rekenen dan cr\u00e8mes af van ruim 100 euro. Dat heeft hun jonge huid helemaal niet nodig. Waar zijn hun ouders dan, vraag ik me af.\" Volgens Van Ee is dit niet de doelgroep waar de cosmeticawereld zich op richt.   Sociale media-expert Leonie Hulstein van TikTok-bureau Prappers zegt \"absoluut niet verbaasd\" te zijn dat platforms zoals TikTok een steeds grotere rol spelen bij aankoopbeslissingen van jongeren. \"De cosmeticabranche is van alle branches het sterkst vertegenwoordigd op sociale media, dus het is logisch dat er een jonge doelgroep wordt bereikt.\" De cosmetica-industrie geeft volgens haar veel geld uit om zichzelf via sociale media in de kijker te spelen en zou daarom meer verantwoordelijkheid moeten dragen: \"Het is te makkelijk om alleen naar ouders te wijzen.\" Ze zegt dat de industrie er zelf voor moet zorgen dat producten veilig zijn en dat jonge gebruikers begrijpen wat de risico's van het gebruik zijn.  Dermatologen zien een sterke toename van jongeren met huidproblemen die veroorzaakt worden door bepaalde parfums en stoffen in cosmetica, die veelal aangeprezen worden op sociale media. \"Als branchevereniging vinden we het moeilijk om hier grip op te krijgen. We kunnen onze leden niet specifiek opdragen waar ze op moeten letten met hun reclame\", zegt Van Ee. Volgens haar is het uiteindelijk de verantwoordelijkheid van de merken om te bepalen hoe ze adverteren. Hulstein zegt dat een mogelijke oplossing zou kunnen zijn dat cosmetica-influencers niet meer ingezet mogen worden voor (te) jonge doelgroepen. Dat zou kunnen door influencers te verplichten statistieken aan te leveren over de leeftijdsverdeling van hun volgers. Ook beauty-influencer Knook lijkt dat een goed idee. \"Natuurlijk zijn de ouders ook verantwoordelijk, maar het zou best een goede optie kunnen zijn om bij bepaalde producten een waarschuwing te zetten of een leeftijdgrens te hanteren.\" "}, {"ID": 2519438, "url": "https://nos.nl/artikel/2519438-grote-brand-in-pand-binnenstad-hengelo", "title": "Grote brand in pand binnenstad Hengelo", "date_time": "2024-05-06T05:45:47+0200", "text": "In een pand in de binnenstad van Hengelo heeft vannacht een grote brand gewoed. Vanwege het vuur zijn enkele bovenwoningen ontruimd. Niemand raakte gewond.  De brandweer rukte rond 04.00 uur uit voor de brand aan de Molensteeg. De brandhaard was moeilijk te bereiken. \"Het is een heel complex, diep pand\", zegt een brandweerwoordvoerder tegen RTV Oost. \"We zagen in eerste instantie heel veel rook, maar geen vuur.\" Omwonenden werd geadviseerd om hun ramen en deuren te sluiten en hun ventilatiesystemen uit te schakelen, als zij last hebben van de rook.   Om 06.30 uur meldde de brandweer dat het vuur uit was. De eerste omwonenden mochten weer terug naar hun woning. Over de oorzaak van de brand is nog niks bekend.  Het gebouw waarin de brand woedde, is volgens de regionale omroep een oud winkelpand dat is omgebouwd tot bedrijfsverzamelgebouw met meerdere kantoren. "}, {"ID": 2519437, "url": "https://nos.nl/artikel/2519437-dodental-noodweer-zuiden-brazilie-opgelopen-tot-78", "title": "Dodental noodweer zuiden Brazili\u00eb opgelopen tot 78", "date_time": "2024-05-06T05:40:17+0200", "text": "Het dodental als gevolg van zware regenval en overstromingen in het zuiden van Brazili\u00eb is opgelopen tot 78. Ook hebben meer dan 115.000 mensen hun huis moeten verlaten, melden de lokale autoriteiten. Het dodental zou nog verder kunnen oplopen, aangezien gisteren 105 mensen als vermist werden opgegeven, terwijl dat er zaterdag 70 waren. De watersnood in de deelstaat Rio Grande do Sul is het gevolg van aanhoudende regenval. Wegen en bruggen zijn weggespoeld en het vliegverkeer van en naar de stad Porto Alegre is voorlopig stilgelegd. Ruim 400.000 mensen zaten gisteravond zonder stroom. De Braziliaanse president Lula bracht gisteren een bezoek aan de zwaar getroffen deelstaat. \"De bureaucratie zal ons niet in de weg staan, zal ons er niet van weerhouden om de grootsheid van de staat te herstellen\", zei hij op een persconferentie. \"Het is een oorlogsscenario en er zullen naoorlogse maatregelen nodig zijn\", vulde gouverneur Eduardo Leite aan.  Vrijwilligers proberen met boten, jetski's en zelf zwemmend mensen te redden. Een man zegt tegen persbureau Reuters dat hij en drie vrienden met jetski's meer dan vijftig mensen hebben gered. \"Het enige dat we horen als we een straat binnenkomen is 'help', 'help.'\" In een opvangcentrum in Porto Alegre beschrijft een vrouw dat zij, haar man en drie kinderen werden gered toen het water bijna de tweede verdieping van hun huis had bereikt. \"Er waren overstromingen in september, daarna in november, en nu deze. Het wordt alleen maar erger.\" "}, {"ID": 2519436, "url": "https://nos.nl/artikel/2519436-twee-australiers-en-amerikaan-gedood-tijdens-surftrip-in-mexico", "title": "Twee Australi\u00ebrs en Amerikaan gedood tijdens surftrip in Mexico", "date_time": "2024-05-06T04:29:38+0200", "text": "In Mexico zijn twee Australi\u00ebrs en een Amerikaan gedood door dieven die de banden van hun pick-up-truck probeerden te stelen. Dat hebben lokale autoriteiten bekendgemaakt op een persconferentie. De Australische broers en hun Amerikaanse vriend waren op een surftrip en werden sinds eind april vermist. Hun lichamen werden afgelopen week gevonden in de Mexicaanse kuststaat Baja California. De lichamen waren gedumpt in een put van ongeveer vijftien meter diep, op zo'n 6 kilometer van de plek waar de toeristen werden gedood. De lichamen \"hebben allemaal een gat in hun hoofd, veroorzaakt door een vuurwapen\", zei de openbaar aanklager op de persconferentie. Volgens de aanklagers zijn er twee mannen en een vrouw aangehouden op verdenking van betrokkenheid bij de zaak. Een van hen had volgens de autoriteiten een geschiedenis van geweld, drugshandel en diefstal.  Baja California grenst aan de Verenigde Staten en staat bekend om de mooie stranden, maar er zijn ook gewelddadige organisaties actief. De dood van de drie toeristen leidt tot veel verdriet en woede onder surfers uit de regio. Tientallen rouwenden, surfers en demonstranten verzamelden zich gisteren in de stad Ensenada. \"Ensenada is een massagraf\", viel te lezen op een protestbord. \"Australi\u00eb, we zijn bij je\", schreef een man op een surfplank. Een vrouw hield een bord omhoog met de tekst: \"Ze wilden alleen maar surfen, wij eisen veilige stranden.\" Een vrouwelijke surfer zegt tegen persbureau AP dat surfers in Baja California zich bewust zijn van de mogelijke gevaren. \"Wij zijn vrouwen en willen soms graag alleen surfen. Maar dat doen we nooit vanwege de situatie. We moeten altijd samen gaan.\" "}, {"ID": 2519435, "url": "https://nos.nl/artikel/2519435-31-000-mensen-krijgen-jaarlijks-meer-dan-tien-verkeersboetes-heel-lastige-groep", "title": "31.000 mensen krijgen jaarlijks meer dan tien verkeersboetes, 'heel lastige groep'", "date_time": "2024-05-06T03:07:52+0200", "text": "Afgelopen jaar kregen zo'n 31.000 Nederlanders meer dan tien verkeersboetes. Dat blijkt uit cijfers die BNR Nieuwsradio opvroeg bij het Centraal Justitieel Incassobureau (CJIB). De groep verkeersgebruikers die veelvuldig in de fout gaat is de laatste drie jaar steeds ongeveer even groot. Driekwart van de boetes kregen zij na snelheidsovertredingen (tot maximaal 30 km/u, en 40 km/u op de snelweg). Daarnaast gaat het om onder andere parkeerboetes en boetes voor door rood rijden. Deze minder zware vergrijpen in het verkeer vallen onder de wet die vooral bekendstaat als de Wet Mulder, die in 1989 is ingevoerd om het Openbaar Ministerie te ontlasten. Zonder tussenkomst van een rechter kunnen deze overtredingen worden afgedaan met een boete van het CJIB. Het was lang onduidelijk hoe groot de groep veelvuldige overtreders is. Het CJIB wilde de cijfers niet vrijgeven, maar maakte ze toch openbaar nadat BNR een beroep deed op de Wet open overheid.  Het aantal van 31.000 recidivisten in het verkeer is relatief klein in verhouding tot de 12 miljoen mensen met een rijbewijs in Nederland. Maar deze groep vormt wel een groot gevaar op de weg, schrijft BNR. Uit eerder onderzoek van het Instituut voor Wetenschappelijk Onderzoek Verkeersveiligheid (SWOV) blijkt dat mensen met elf boetes in vier jaar tijd ruim veertig keer meer kans hebben om bij een ongeval betrokken te zijn. Slachtofferhulp Nederland pleit daarom voor een hardere aanpak. \"In Nederland kan je gewoon vijftig keer te hard rijden en vijftig keer pinnen\", zegt Rosa Jansen, voorzitter van de raad van bestuur van Slachtofferhulp Nederland tegen BNR. \"Je hebt in een auto een moordwapen in handen, dat vergt bijbehorende verantwoordelijkheid.\" Jansen vindt dat het Openbaar Ministerie creatiever moet zijn bij de vervolging van weggebruikers die vaak in de fout gaan.  In politiek Den Haag klinkt al jaren de roep om een progressief boetesysteem, waarbij weggebruikers die vaker in de fout gaan hogere boetes krijgen. Of na een bepaald aantal boetes een rijontzegging krijgen opgelegd, zoals ook in andere landen gebeurt. Het vorige kabinet nam dat voornemen ook op in het regeerakkoord. \"Notoire verkeersovertreders worden harder aangepakt\", beloofden de coalitiepartijen. \"Het boetesysteem wordt gewijzigd.\" Maar het jaar erop, in 2018, haalde het kabinet al een streep door die plannen. Een nieuw boetesysteem zou \"enkele tientallen miljoenen euro's\" gaan kosten en de ontwikkeling ervan zou jaren duren, waarschuwden het OM en CJIB. Daarnaast zouden hogere boetes meer rechtszaken in de hand werken, schetste het kabinet, terwijl het huidige boetesysteem de rechter juist ontlast. Rechters zouden bovendien kunnen oordelen dat niet vaststond wie tijdens de overtreding achter het stuur zat, waardoor het hele boetesysteem op losse schroeven komt te staan. Want nu kan de kentekenhouder altijd aansprakelijk worden gesteld en is het boetegeld, belangrijk voor de Rijksbegroting, een 'zekerheid'.  Blijft de vraag of verkeersveelplegers binnen het huidige systeem tot ander gedrag te verleiden zijn. Want deze weggebruikers zijn naar verhouding wel vaker betrokken bij een strafzaak vanwege een verkeersdelict dan bestuurders die zich af en toe niet aan de verkeersregels houden, concludeerde het WODC in 2018. In de onderzoeksperiode ging het om 14 versus 3 procent. Een puntensysteem is volgens de Groningse hoogleraar verkeerspsychologie Dick de Waard \"geen rare gedachte\". Dat kent Nederland nu ook al voor beginnende bestuurders en bij rijden onder invloed. \"Als je dat systeem ook voor deze groep zou toepassen, zou je mensen die overtredingen blijven begaan wel goed in het vizier krijgen en een andere straf kunnen toepassen.\" \"Maar het is een heel lastige groep\", zegt De Waard er meteen bij. \"Voor boetes zijn ze niet gevoelig. Die zijn in Nederland vergeleken met het buitenland al behoorlijk hoog. Verder verhogen heeft denk ik weinig effect. En er zijn ook mensen die je het rijbewijs ontneemt en die toch blijven rijden. Er is niet \u00e9\u00e9n recept dat voor iedereen werkt.\" "}, {"ID": 2519434, "url": "https://nos.nl/artikel/2519434-meer-broedvogels-in-moeras-en-zoetwater-minder-boerenlandvogels", "title": "Meer broedvogels in moeras en zoetwater, minder boerenlandvogels", "date_time": "2024-05-06T01:44:43+0200", "text": "De populaties van vogelsoorten die in Nederland broeden zijn tussen 1990 en 2023 gemiddeld met ongeveer een kwart gegroeid. Dat blijkt uit nieuwe cijfers van het CBS en Sovon, het kenniscentrum over Nederlandse vogels. Er kwamen vooral vogels bij in moeras- en zoetwatergebieden, terwijl vogels op het boerenland juist met minder zijn dan in 1990. Van de 185 broedvogelsoorten in Nederland zijn er 92 in aantal toegenomen en 83 afgenomen. Negen soorten bleven stabiel en bij \u00e9\u00e9n soort is het onduidelijk of er een toe- of afname is.  De populaties van de 59 vogelsoorten in moeras- en zoetwatergebieden zijn gemiddeld bijna verdrievoudigd. Er zijn vooral meer grote zilverreigers, brandganzen en Cetti's zangers. Dit zijn relatief nieuwe soorten in Nederland. Ook de 27 soorten broedvogels in het bos zijn gegroeid, gemiddeld met 11 procent. Zo zijn er meer appelvinken, vuurgoudhanen en raven. Wel zijn er ook vogels die het minder goed doen, zoals de sperwer en fluiter. Bij de broedvogels in de duinen en op de heide namen de populaties flink af, gemiddeld met bijna 40 procent. Het paapje, de grauwe klauwier en de kleine barmsijs zijn vrijwel verdwenen uit de duinen. Vooral voor 2010 was er een sterke daling onder de duinvogels doordat open duinen dichtgroeiden met grassen, bomen en struiken.  Ook de boerenlandvogels zijn met een stuk minder dan in 1990, ondanks de inzet op agrarisch natuurbeheer. Bij deze groep is de afname met 45 procent het grootst. Van de 27 soorten was bij 21 soorten een daling, zoals bij de grutto, kievit en scholekster. De grauwe gors en kemphaan waren in 1990 al zeldzaam, maar zijn nu zo goed als verdwenen. Daarentegen zijn de putter en roodborsttapuit gegroeid. Vogels in de stad nemen sinds 2007 in aantal af. Bij deze 83 soorten zijn het opnieuw de soorten in het water en het moeras die wel zijn gegroeid. Er zijn bijvoorbeeld meer krakeenden.  "}, {"ID": 2519417, "url": "https://nos.nl/artikel/2519417-stadsbestuur-johannesburg-aansprakelijk-voor-grote-brand-met-77-doden", "title": "Stadsbestuur Johannesburg aansprakelijk voor grote brand met 77 doden", "date_time": "2024-05-05T22:37:44+0200", "text": "Het stadsbestuur van Johannesburg is deels aansprakelijk voor de grote brand vorig jaar in de Zuid-Afrikaanse stad. Dat zegt een commissie die onderzoek deed naar het incident. Ook de eigenaar van het pand waarin de brand woedde zou zijn verplichtingen niet zijn nagekomen. Bij de brand kwamen 77 mensen om het leven en raakten tientallen mensen gewond. De brand was gesticht door een 29-jarige man. Hij bekende en zei dat hij de brand had gesticht om een moord te verdoezelen. Volgens de onderzoekscommissie zouden de gevolgen veel kleiner zijn geweest als de stad Johannesburg zich aan de wet- en regelgeving had gehouden. Het gebouw stond officieel leeg ten tijde van de brand, toch verbleven er honderden personen. Onder meer door grote hoeveelheden afval in en rond het pand konden zij niet snel ge\u00ebvacueerd worden.  Het pand was overgenomen door bendes die de appartementen illegaal verhuurden. Ook was het volgens het rapport een plaats geworden waar moorden werden gepleegd, drugs werden verkocht en wapens werden opgeslagen. De bewoners maakten gebruik van illegale water- en elektriciteitsaansluitingen en de scheidingswanden waren gebouwd van licht ontvlambaar materiaal. De stad en de eigenaar van het gebouw waren hiervan op de hoogte, maar grepen niet in. "}, {"ID": 2519352, "url": "https://nos.nl/artikel/2519352-psv-supporter-verliest-vingers-door-zwaar-vuurwerk", "title": "PSV-supporter verliest vingers door zwaar vuurwerk ", "date_time": "2024-05-05T15:27:51+0200", "text": "Een man is bij het Philips Stadion in Eindhoven vingers verloren door vuurwerk dat ontplofte in zijn hand. Volgens Omroep Brabant verwisselde de man vermoedelijk een fakkel met een cobra-explosief. Het ongeluk gebeurde voor aanvang van de kampioenswedstrijd van de Eindhovense club. Op beelden die rondgaan op sociale media is te zien dat de man in PSV-shirt het vuurwerk in de lucht houdt. Vervolgens is een zeer harde knal te horen. Daarna staat de man zwaar bloedend op straat. De man is met een ambulance naar het ziekenhuis gebracht. Hoe het nu met hem gaat is onbekend. "}, {"ID": 2519339, "url": "https://nos.nl/artikel/2519339-brandweer-blust-nog-dagen-bij-distributiecentrum-oss", "title": "Brandweer blust nog dagen bij distributiecentrum Oss", "date_time": "2024-05-05T14:12:19+0200", "text": "De brandweer is nog twee tot drie dagen bezig met het nablussen van de brand in het distributiecentrum in Oss. Daar woedde vanaf vrijdagochtend een zeer grote brand. De Veiligheidsregio meldt dat er veel brandweereenheden aanwezig zijn om verschillende vuurhaarden te blussen. Ook komt er nog veel rook vrij. In de koelcellen lagen levensmiddelen opgeslagen. Er is daarom sprake van stankoverlast, schrijft Omroep Brabant. De brand brak vrijdag rond 04.30 uur uit. Omdat de brandhaard zich in de ijskoude koelcel bevond, was het bestrijden van de brand moeilijk. Het bluswater kon namelijk bevriezen.  De brand werd steeds groter. Uiteindelijk waren zo'n 250 brandweerlieden tegelijkertijd bezig om het vuur te bestrijden. Gisterenochtend meldde de brandweer dat de brand na ruim 28 uur onder controle was. De loods van 300 bij 150 meter stond vol met levensmiddelen en is volledig afgebrand, schrijft Omroep Brabant. De brandweer kon voorkomen dat de brand oversloeg naar panden in de buurt. Verschillende mensen die rondom de loods wonen, werden vrijdag ergens anders ondergebracht. Zij kunnen vandaag nog niet terug naar huis, zegt de Veiligheidsregio. Ook de medewerkers van het naastgelegen bedrijf kunnen nog niet aan het werk. Aan het pand is weinig schade, behalve een aantal scheuren in de muur. De straat ligt vol met brandslangen en staat onder de rook. \"Dus wanneer we weer aan het werk kunnen, weten we niet\", zegt de directeur van het kunstgasbedrijf tegen de omroep.  "}, {"ID": 2519332, "url": "https://nos.nl/artikel/2519332-17-jarige-jongen-geeft-zichzelf-aan-voor-aanval-op-duitse-europarlementarier", "title": "17-jarige jongen geeft zichzelf aan voor aanval op Duitse Europarlementari\u00ebr ", "date_time": "2024-05-05T13:43:16+0200", "text": "Een 17-jarige jongen heeft zich aangegeven bij de politie voor de aanval op de Duitse Europarlementari\u00ebr Matthias Ecke (SPD). De sociaaldemocraat raakte gisteren zwaargewond bij een aanval door onbekenden en moest een operatie ondergaan. De 41-jarige Ecke werd door vier onbekenden aangevallen toen hij verkiezingsposters aan het plakken was in Striesen, een dichtbevolkte wijk in Dresden. Een paar minuten eerder had de groep volgens de politie ook een 28-jarige campagnemedewerker van de Groenen belaagd. Hij was eveneens posters aan het plakken en raakte gewond toen hij werd geslagen en geschopt door de daders. Omdat de persoonsbeschrijvingen van getuigen overeenkomen en de twee incidenten in hetzelfde gebied en kort na elkaar plaatsvonden, gaan de autoriteiten ervan uit dat het om dezelfde daders gaat. Alle daders worden door de politie geschat op een leeftijd tussen de 17 en 20 jaar. Volgens getuigen droegen ze donkere kleding, aldus een politiewoordvoerder. De 17-jarige jongen heeft toegegeven dat hij Ecke heeft neergeslagen, meldt de politie. Het is nog onduidelijk wie de andere daders zijn. Ook een motief is nog niet bekend.  SPD-leider Klingbeil heeft geschokt gereageerd op de aanval op zijn partijgenoot. In een interview met Tagesschau roept hij op tot meer bescherming voor politici. Gisteren riep bondskanselier Olaf Scholz (SPD) al op tot een \"gezamenlijke actie tegen rechts\". Hij noemde de aanval op Ecke bedroevend. \"De democratie wordt hierdoor bedreigd\", zei Scholz. Minister van Binnenlandse Zaken Nancy Faeser (SPD) sprak van een \"aanval op de democratie\". Het was de tweede keer in een paar dagen tijd dat een politicus werd aangevallen in Duitsland. Afgelopen donderdag werden twee leden van de Groenen aangevallen in Essen, een stad in het Roergebied.  Volgens de SPD kregen meerdere campagneteams de afgelopen tijd te maken met intimidatie en beledigingen. De sociaaldemocraten in de deelstaat Saksen, waar Dresden in ligt, wijten de aanvallen mede aan de \"zaden\" die de rechts-populistische AfD en rechts-extremisten volgens hen hebben gezaaid. \"Hun aanhangers zijn nu volledig losgeslagen en beschouwen ons blijkbaar als vogelvrijverklaarden\", aldus het partijbestuur in de deelstaat. Of het in dit geval echt om een aanval vanuit extreemrechts gaat, is echter niet bekend. Het aantal bedreigingen en aanvallen op Duitse politici neemt al jaren toe. Er is sprake van een verdubbeling sinds 2019, zo blijkt uit cijfers die de regering in januari vrijgaf. Vorig jaar waren er in totaal 2790 gevallen. Voorheen werden AfD-politici het vaakst slachtoffer, tegenwoordig zijn dat politici van de Groenen. In 2023 ging het om 1219 bedreigingen of aanvallen gericht tegen de Groenen, 478 gericht tegen de AfD en 420 jegens SPD-politici. "}, {"ID": 2519326, "url": "https://nos.nl/artikel/2519326-israel-valt-kantoor-van-nieuwszender-al-jazeera-binnen-apparatuur-in-beslag-genomen", "title": "Isra\u00ebl valt kantoor van nieuwszender Al Jazeera binnen, apparatuur in beslag genomen", "date_time": "2024-05-05T12:57:06+0200", "text": "De Isra\u00eblische politie is een ge\u00efmproviseerde redactieruimte van de Qatarese nieuwszender Al Jazeera binnen gevallen nadat eerder vandaag bekend werd dat het land de kantoren van de nieuwszender gaat sluiten. De politie deed de inval bij een kantoor van Al Jazeera in een hotel in Jeruzalem. Volgens de nieuwszender is de redactie gehuisvest in Oost-Jeruzalem, wat de internationale gemeenschap als bezet Palestijns gebied ziet. Op videobeelden is te zien dat inspecteurs en agenten een redactieruimte in een hotelkamer binnen zijn getreden om uitzendapparatuur in beslag te nemen. Inmiddels is de zender op zwart gegaan in Isra\u00ebl. Bekijk hier beelden en reacties van de inval:  Al Jazeera is al langer een doorn in het oog voor de Isra\u00eblische premier Netanyahu, die de Arabische zender nu in een verklaring \"opruiend\" noemt. De zender doet kritisch verslag van de oorlog in Gaza. Netanyahu heeft vorige maand al gezegd dat hij de nieuwszender wil verbieden om vanuit Isra\u00ebl uit te zenden. Het Isra\u00eblische parlement heeft recentelijk een wet aangenomen die de weg daarvoor vrijmaakt. Volgens Al Jazeera kan de zender op basis van die wet in eerste instantie voor 45 dagen worden verboden.  Al Jazeera noemde het sluiten van de kantoren eerder op de dag \"misdadig\". Redactiechef Waleed Omari voor Isra\u00ebl en de Palestijnse gebieden zegt verder dat \"de achtergrond van dit besluit niet professioneel of journalistiek is, maar politiek\". \"De onderdrukking van de vrije pers door Isra\u00ebl om zijn misdaden te verdoezelen, door journalisten te vermoorden en te arresteren, heeft ons er niet van weerhouden onze plicht te vervullen\", staat in een eerste verklaring van de zender.  De Nederlandse Vereniging van Journalisten (NVJ) noemt de actie van Isra\u00ebl een doodzonde. \"Dit is bijzonder laakbaar, een democratische rechtsstaat onwaardig\", zegt woordvoerder Paul Teixeira. Hij vreest dat met deze stap \"het hek van de dam is\". \"Straks kijkt Isra\u00ebl ook naar Westerse media die kritisch berichten over de oorlog en zeggen ze: 'de NOS, Reuters en AP moeten ook vertrekken'.\" Teixeira noemt zo'n scenario niet ondenkbaar. \"Censuur is echt het allerlaagste en vaak een voorbode voor nog veel ernstiger zaken waarover ik nu niet eens na durf te denken.\" De internationale organisatie Reporters without Borders (RSF) zegt al langer dat de druk op journalisten in Isra\u00ebl toeneemt sinds de oorlog. Ze zien dat kritische berichtgeving over de oorlog ernstig wordt belemmerd, onder meer omdat alleen journalisten die verbonden zijn aan het Isra\u00eblische leger Gaza mogen betreden.  De Isra\u00eblische minister van Communicatie Shlomo Karhi zei eerder dat Al Jazeera verboden zou worden omdat het fungeert als propagandakanaal van Hamas. \"Er zal geen persvrijheid zijn voor spreekbuizen van Hamas.\" Al Jazeera ontkent die beschuldigingen en zegt dat Isra\u00ebl systematisch journalisten aanvalt in de Gazastrook. Al Jazeera is een van de weinige internationale mediakanalen die nog live uitzenden vanuit Gaza. De zender wordt gefinancierd door de Qatarese regering. De VN zegt het besluit om de kantoren te sluiten te betreuren. \"Vrije en onafhankelijke media zijn essentieel, zodat transparantie gegarandeerd kan worden en verantwoording wordt afgelegd. Juist nu, gezien de ernstige beperkingen op berichtgeving vanuit Gaza.\" De VN dringt er bij de Isra\u00eblische regering op aan om het besluit terug te draaien.  "}, {"ID": 2519320, "url": "https://nos.nl/artikel/2519320-bekende-palestijns-britse-chirurg-toegang-geweigerd-tot-frankrijk", "title": "Bekende Palestijns-Britse chirurg toegang geweigerd tot Frankrijk", "date_time": "2024-05-05T12:10:51+0200", "text": "De Palestijns-Britse chirurg Ghassan Abu Sitta is de toegang tot Frankijk ontzegd, zegt hij op X. Hij zou daar een bijeenkomst van de Franse Senaat over de oorlog tussen Hamas en Isra\u00ebl bijwonen, maar werd vastgehouden op de Parijse luchthaven Charles de Gaulle, en is daarna teruggestuurd naar Londen. Abu Sitta zou de toegang tot alle Schengenlanden zijn ontzegd, na een verzoek daarvoor van Duitsland. Dat zeg een anonieme functionaris in Frankrijk tegen persbureau AP. De functionaris geeft geen verdere details. Het Franse ministerie van Buitenlandse Zaken wil volgens het persbureau niet reageren op de zaak. De Franse senator die Abu Sitta op de bijeenkomst had uitgenodigd noemt de ontzegging op X \"een schande\".  Vorige maand werd de chirurg de toegang tot Duitsland ontzegd, waar hij in Berlijn zou deelnemen aan een pro-Palestijnse conferentie. De politie op het vliegveld weigerde de toegang vanwege \"de veiligheid van de mensen op de conferentie en de openbare orde\", zei hij toen tegen AP. De conferentie zelf werd binnengevallen en opgedoekt door de Duitse politie. Volgens de politie was er een livestream vertoond op de conferentie van een persoon die geen politieke activiteiten in Duitsland mag uitvoeren. Abu Sitta woont in het Verenigd Koninkrijk en werkte in het begin van de oorlog een aantal weken als chirurg in Gaza. Over zijn ervaringen in onder meer het Al-Shifa-ziekenhuis vertelde hij meerdere keren als ooggetuige bij internationale media als Al-Jazeera, BBC en CNN. Hij spreekt zich veelvuldig uit tegen de Isra\u00eblische agressie in Gaza. "}, {"ID": 2519316, "url": "https://nos.nl/artikel/2519316-kermisexploitanten-belaagd-in-emmeloord-met-vernielingen-en-scheldpartijen", "title": "Kermisexploitanten belaagd in Emmeloord met vernielingen en scheldpartijen", "date_time": "2024-05-05T11:31:26+0200", "text": "Op de kermis in Emmeloord zijn meerdere dagen op rij ongeregeldheden geweest. Jongeren keerden zich tegen de kermisexploitanten. Die voelen zich onveilig, schrijft Omroep Flevoland. Er is onder meer met stenen en vuurwerkbommen naar de kramen gegooid. Ook hebben de jongeren tot diep in de nacht getoeterd bij de stand- en slaapplekken van de kermisreizigers. \"Daar liggen papa's, mama's en kleine kinderen te slapen. Dat kan toch niet?\" zegt kermisorganisator Ren\u00e9 Duursma. \"Kermismensen zijn wel wat gewend, maar waren nu echt bang.\" De exploitanten zijn uitgescholden, onder meer voor 'zigeuner' en 'kankerjood'. \"Je ziet discriminatie op veel gebieden voorbijkomen. Ook wij worden daarmee geconfronteerd. Dit lijkt een opgezette actie tegen de kermisexploitanten\", aldus Duursma.  Woensdagnacht was het volgens Omroep Flevoland al onrustig op de kermis. Donderdagavond is extra politie ingezet vanwege ruzie tussen meerdere jongeren. Er zouden onder andere afzetpaaltjes op het terrein zijn vernield. Er is niemand aangehouden en volgens de politie vielen er geen gewonden. De gemeente stelt echter in een verklaring dat er tientallen jongeren slaags met elkaar raakten en verschillende vernielingen zijn gepleegd. Duursma staat versteld van de agressie. \"We zitten op het platteland, en dan deze problemen? Dat kan toch niet\", zegt hij. \"Ik heb er geen goed woord voor over\", reageert burgemeester Roger de Groot van Noordoostpolder, waar Emmeloord onder valt. Atze Lubach-Koers van de Nationale Bond van Kermisbedrijfshouders noemt de belaging een \"unieke situatie\".  Vanwege de onrust heeft de burgemeester maatregelen genomen. Zo moest de kermis vrijdagavond al om 20.00 uur dicht (in plaats van 23.30 uur) en werd extra beveiliging ingezet. Het is de eerste keer dat dit soort maatregelen nodig waren op de kermis in Emmeloord, aldus de gemeente. Toch ging het mis. Zo'n 110 jongeren zouden spullen van exploitanten hebben vernield. Ook werden discriminerende leuzen geroepen richting de kermisexploitanten. Beelden daarvan zijn verspreid via sociale media. De kermis duurt tot en met vanavond. Het is nog niet duidelijk welke extra maatregelen worden genomen. De burgemeester zegt dat er al \"wat jongeren in beeld\" zijn. \"We gaan hen zeker bezoeken.\" "}, {"ID": 2519314, "url": "https://nos.nl/artikel/2519314-overstromingen-op-curacao-schade-aan-nationaal-park-jandino-asporaat", "title": "Overstromingen op Cura\u00e7ao, schade aan nationaal park Jandino Asporaat", "date_time": "2024-05-05T11:05:02+0200", "text": "Op Cura\u00e7ao heeft hevige regenval in de nacht van 3 op 4 mei geleid tot overstromingen. Door het regenwater zijn veel dammen doorgebroken en heeft het water vrij baan, schrijven lokale media. Met name in B\u00e1ndabou, het westelijke deel van Cura\u00e7ao, heeft dit geleid tot veel schade. Gisterochtend gaf de Meteorologische Dienst Cura\u00e7ao, de weerdienst van het eiland, code oranje af wegens onweersbuien. Premier Pisas heeft gisteren meerdere partijen bijeengeroepen voor een spoedvergadering over de schade die de zware regenval heeft aangericht. Verschillende mensen stuurden beelden van overstromingen naar onze correspondent Dick Drayer:   Nationaal Park Hofi Mango, een natuurpark dat werd opgezet door comedian Jandino Asporaat en zijn broer, is overstroomd geraakt door een damdoorbraak. De beheerder van het park en zijn gezin konden net op tijd ge\u00ebvacueerd worden, schrijft Asporaat op Instagram. \"We leven mee met alle slachtoffers van B\u00e1ndabou en hopen dat deze ramp beperkt zal blijven bij deze enorme materi\u00eble schade en geen menselijke slachtoffers zal eisen.\" Volgens Asporaat zijn de overstromingen te wijten aan slecht onderhoud van de dammen op het eiland. \"Als er om ons heen niet de benodigde maatregelen worden getroffen die belangrijk zijn voor de infrastructuur en veiligheid van het gebied, is het letterlijk dweilen met de kraan open.\"  Asporaat heeft ook contact gehad met de premier van het eiland. \"Ik heb met minister-president Pisas gesproken over het ernst van de situatie en verteld dat wij klaarstaan om te ondersteunen en actie te ondernemen\", laat hij weten op Instagram. \"Het probleem wordt al decennia lang vooruitgeschoven. Het niet aanpakken wordt ons nu fataal. Laten wij nu handen ineenslaan en het nu voor eens en altijd oplossen.\" Inmiddels heeft hij laten weten onderweg te zijn naar Cura\u00e7ao \"om mensen bij te staan en de schade op te nemen\". \"Het ziet er niet goed uit, maar god is groot en het gaat hoe dan ook goed komen\", zegt hij in een videobericht. Asporaat heeft enkele shows afgezegd. "}, {"ID": 2519306, "url": "https://nos.nl/artikel/2519306-dramatisch-verlies-in-lokale-verkiezingen-slecht-nieuws-voor-premier-sunak", "title": "Dramatisch verlies in lokale verkiezingen slecht nieuws voor premier Sunak", "date_time": "2024-05-05T09:17:09+0200", "text": "Plaatselijke verkiezingen in Engeland zijn uitgelopen op een drama voor zittend premier Sunak. Met 106 van de 107 uitslagen bekend verloor zijn Conservatieve partij bijna de helft van zijn gemeenteraadszetels en is die op lokaal niveau nu de derde partij, na Labour en de Liberal-Democrats. Ook verloren de Tory's nipt de burgemeestersverkiezingen in Birmingham en kon niet worden voorkomen dat Labour-burgemeester Sadiq Khan een historische derde termijn in Londen kreeg. Door de posten in Liverpool en Manchester te behouden levert Labour nu burgemeesters in de vier grootste Engelse steden. \"We zijn je onenigheid, je chaos en je mislukkingen zat\", was de boodschap van oppositieleider Starmer aan de premier. \"Als je een land na 14 jaar regeren slechter achterlaat dan je begon, dan verdien je het niet om aan de macht te blijven.' Starmer riep Sunak op om snel nationale verkiezingen uit te schrijven, aangezien in het Verenigd Koninkrijk de zittend premier dat moment mag bepalen. \"Helaas is ons land slachtoffer van een zombie-regering, die het land in onzekerheid houdt omdat de premier bang is dat hij de verkiezingen zal verliezen.\"  Van de ruim 2600 zetels die verkiesbaar waren, won Labour er volgens de BBC 1140, 186 meer dan de vorige keer. De Conservatieve Partij daarentegen verloor er 473 en kwam uit op 512. Daarmee moet de partij de Lib-Dems met 521 zetels boven zich dulden. Leider Davey van die partij noemt de uitslag rampzalig voor de regeringspartij. Pijnlijk was ook het verlies van de burgemeester in West Midlands, waar de tweede stad van het land Birmingham onder valt. De Conservatieve burgemeester verloor de race daar met 1508 stemmen verschil van zijn Labour-uitdager. In Londen deed Khan het aanzienlijk beter dan aanvankelijk was gedacht. De Tory's hoopten gebruik te kunnen maken van onvrede over diens beleid, zoals onpopulaire emissieregels voor auto's en kritiek op zijn aanpak van pro-Palestijnse demonstraties de afgelopen maanden. Toch verpletterde de Labour-politicus zijn concurrentie met 44 procent van de stemmen.  Premier Sunak ging langs bij een van de weinige succesverhalen deze stembusgang: het district Tees Valley, waar een partijgenoot wel won. Hij zei dat zijn vastberadenheid alleen maar is toegenomen. \"Ik ben ervan overtuigd dat kiezers bij de nationale verkiezingen voor ons zullen kiezen.\" Klein lichtpuntje voor hem was dat Labour stemmen verloor in gebieden waar veel moslims wonen, omdat die achterban het oneens is met het pro-Isra\u00eblische standpunt van de partij. Ook kan Sunak troost putten uit het feit dat zijn partij in aanloop naar de volgende verkiezingen de gelederen lijkt te willen sluiten en in ieder geval niet intern aan zijn positie wil tornen. Alhoewel, analyseert de BBC, \"nog een keer van leider wisselen zo kort voor de verkiezingen zou te gek voor woorden zijn\". "}, {"ID": 2519298, "url": "https://nos.nl/artikel/2519298-meerdere-aanhoudingen-na-vechtpartij-op-utrecht-cs-slachtoffer-naar-ziekenhuis", "title": "Meerdere aanhoudingen na vechtpartij op Utrecht CS, slachtoffer naar ziekenhuis", "date_time": "2024-05-05T07:37:46+0200", "text": "Bij een incident op Utrecht Centraal zijn zeker drie mensen aangehouden. Volgens de politie ging het om een vechtpartij tussen \"een aantal personen\". E\u00e9n persoon is met onbekende verwondingen naar het ziekenhuis gebracht. Er is nog niets bekend over de identiteit van het slachtoffer.  De politie werd rond 05.15 uur opgeroepen voor een steekincident op het stationsplein, maar later bevestigde een woordvoerder dat er geen wapens waren gebruikt. Een NOS-redacteur ter plaatse zag zeker tien politieagenten van de stationshal een perron op rennen. Daar werden twee mannen aangehouden. Het treinverkeer van en naar het station werd tijdelijk stilgelegd op last van de politie, maar is inmiddels weer hervat.  Het stationsplein van Utrecht Centraal kampt al jaren met overlast. In 2022 maakte de gemeente het mogelijk om een verblijfsontzegging op te leggen voor mensen die overlast veroorzaken op het stationsplein. Een verblijfsontzegging kan alleen worden opgelegd in een gebied waar sprake is van structurele overlast. "}, {"ID": 2519290, "url": "https://nos.nl/artikel/2519290-wekdienst-5-5-nederland-viert-bevrijdingsdag-grijpt-psv-de-titel", "title": "Wekdienst 5/5: Nederland viert Bevrijdingsdag \u2022 Grijpt PSV de titel?", "date_time": "2024-05-05T06:44:14+0200", "text": "Goedemorgen! Nederland viert vandaag Bevrijdingsdag en de kans is groot dat PSV de 25ste landstitel in de clubgeschiedenis grijpt. Eerst het weer: in de ochtend valt er nog wat regen in het noorden. Daarna blijft het in het hele land zo goed als droog, waarbij er ook veel ruimte is voor de zon. Het wordt zo'n 14 tot 17 graden.  Ga je de weg op? Hier vind je het overzicht van de files en werkzaamheden. En hier zie je de actuele situatie op het spoor.    In het zuiden van Brazili\u00eb is het dodental als gevolg van hevige regenval en overstromingen opgelopen tot 55. Bijna 70.000 mensen hebben vanwege het noodweer hun huis verlaten en meer dan een miljoen huishoudens zitten zonder schoon drinkwater. De watersnood in de deelstaat Rio Grande do Sul is ontstaan door aanhoudende regenval. Wegen en bruggen zijn weggespoeld door het water en het vliegverkeer van en naar de stad Porto Alegre is voorlopig stilgelegd. Ondertussen maken de Braziliaanse autoriteiten zich zorgen over mogelijke dambreuken. Een deel van de dam van een waterkrachtcentrale heeft het begeven en ook een andere dam bij de stad Bento Gon\u00e7alves dreigt in te storten.    Op vliegveld Teuge wordt al jaren gewerkt aan elektrisch vliegen. Het resultaat: een vliegtuigje met plek voor twee personen, die ruim 100 kilometer kan vliegen zonder uitstoot. We vlogen een rondje mee:  Fijne Bevrijdingsdag!"}, {"ID": 2519289, "url": "https://nos.nl/artikel/2519289-australische-politie-schiet-tiener-dood-na-mesaanval", "title": "Australische politie schiet tiener dood na mesaanval", "date_time": "2024-05-05T06:39:34+0200", "text": "In de Australische stad Perth heeft de politie een jongen van 16 doodgeschoten na een mesaanval. De tiener had kort daarvoor op een parkeerplaats ingestoken op een voorbijganger. Die man raakte zwaar gewond, maar ligt inmiddels in stabiele toestand in het ziekenhuis. De politie gaat uit van een terreurdaad. De jongen deed al mee in een programma voor geradicaliseerde jeugd, nadat er waarschuwingen over hem waren binnengekomen uit de moslimgemeenschap. Bovendien had hij kort voor het incident het noodnummer gebeld om te zeggen dat hij geweld zou gaan gebruiken. Volgens de autoriteiten handelde de jongen alleen. De politie meent dat de dreiging voorbij is nu de jongen is uitgeschakeld.  Het is het derde geweldsincident in Australi\u00eb in korte tijd. Halverwege april stak een verwarde man zes mensen dood in een winkelcentrum in Sydney, twee dagen later viel een islamitische jongen een Assyrisch orthodoxe priester aan tijdens een kerkdienst. Volgens de politie was die laatste aanval ook een daad van terreur. Zes bekenden van deze dader werden opgepakt omdat ze mogelijk een rol hebben gespeeld in die aanslag. Zij zitten allemaal nog vast. De golf van geweld is opmerkelijk, omdat dit soort geweldsincidenten niet vaak voorkomen in Australi\u00eb. De vuurwapenwetten zijn er strikt en steekwapens zijn verboden op openbare plekken. "}, {"ID": 2519287, "url": "https://nos.nl/artikel/2519287-dodental-na-noodweer-in-brazilie-opgelopen-angst-voor-dambreuken", "title": "Dodental na noodweer in Brazili\u00eb opgelopen, angst voor dambreuken", "date_time": "2024-05-05T03:55:49+0200", "text": "In het zuiden van Brazili\u00eb is het dodental als gevolg van hevige regenval en overstromingen opgelopen tot 55. Bijna 70.000 mensen hebben vanwege het noodweer hun huis verlaten en meer dan een miljoen huishoudens zitten zonder schoon drinkwater. De watersnood in de deelstaat Rio Grande do Sul is ontstaan door aanhoudende regenval. Wegen en bruggen zijn weggespoeld door het water en het vliegverkeer van en naar de stad Porto Alegre is voorlopig stilgelegd.  De autoriteiten houden de situatie bij verschillende dammen in de zuidelijke deelstaat nauwlettend in de gaten. Een deel van de dam van een waterkrachtcentrale heeft het begeven en ook een andere dam bij de stad Bento Gon\u00e7alves dreigt in te storten. In deze video van afgelopen vrijdag is de omvang van de ramp te zien:   "}, {"ID": 2519286, "url": "https://nos.nl/artikel/2519286-gans-vliegt-op-a4-door-voorruit-automobilist-gewond", "title": "Gans vliegt op A4 door voorruit, automobilist gewond", "date_time": "2024-05-05T03:13:19+0200", "text": "Op de snelweg A4 is zaterdagavond een automobilist gewond geraakt na een botsing met een gans. Het ongeval gebeurde ter hoogte van Hoofddorp. De vogel vloog door de voorruit van de auto en kwam op de achterbank terecht. De bestuurster raakte gewond en is naar het ziekenhuis gebracht. De auto is door een bergingsbedrijf afgevoerd.   De gans overleefde het ongeluk niet."}, {"ID": 2519285, "url": "https://nos.nl/artikel/2519285-minimalistisch-kunstenaar-frank-stella-87-overleden", "title": "Minimalistisch kunstenaar Frank Stella (87) overleden", "date_time": "2024-05-05T02:33:34+0200", "text": "De Amerikaanse kunstenaar Frank Stella is op 87-jarige leeftijd in zijn appartement in New York overleden. De schilder, beeldhouwer en graficus leed aan kanker. De kunstenaar werd eind jaren 50 bekend door zijn opvallende 'Black Paintings'. De kunstwerken waren bijna volledig zwart en bestonden uit abstracte symmetrische patronen. \"Ik hou van het idee dat dit heel moeilijk te doorgronden schilderijen zijn\", zei Stella in een interview uit 1972. Hij gaf het liefst zo min mogelijk uitleg over zijn kunst.  Later in zijn carri\u00e8re bleef Stella vasthouden aan de abstracte vormen die hij eerder gebruikte. Wel stapte hij drastisch van zijn zwart-witte stijl af: zijn kunstwerken werden vanaf de jaren 60 opvallend kleurrijk en energiek. In 1970 begon Frank Stella ook driedimensionale elementen te gebruiken in zijn kunst. Dat begon klein, maar groeide uit tot enorme kunstwerken in de openbare ruimte. Het kunstwerk 'Broken Jug' staats sinds 2021 in Friesland, bij de industriehaven van Harlingen.  De sculptuur in Harlingen is zo'n veertien meter hoog en weegt 45 ton. Het verhaal van het kunstwerk is bijzonder. Stella begon er in 2001 al aan. Het was oorspronkelijk de bedoeling dat het naast een stadion in Miami kwam te staan, maar daar werd het geweigerd. "}, {"ID": 2520085, "url": "https://nos.nl/artikel/2520085-avrotros-joost-klein-maakte-dreigende-beweging-niemand-aangeraakt", "title": "AVROTROS: 'Joost Klein maakte dreigende beweging, niemand aangeraakt'", "date_time": "2024-05-11T18:33:37+0200", "text": "AVROTROS heeft een verklaring afgegeven over het incident van donderdagavond rondom Joost Klein. De omroep zegt dat Klein \"tegen duidelijk gemaakte afspraken\" is gefilmd door een cameravrouw, net nadat hij bij de halve finale van het podium was gestapt. Hij had aangegeven niet gefilmd te willen worden. Omdat de cameravrouw toch door bleef filmen heeft hij een \"dreigende beweging\" naar haar gemaakt. \"Hierbij heeft Joost de cameravrouw niet aangeraakt\", klinkt het. Dat incident is vervolgens gemeld bij de EBU en de politie. AVROTROS zegt uitgebreid te hebben overlegd met de EBU en verschillende oplossingen te hebben aangedragen. \"Desondanks heeft de EBU besloten Joost Klein te diskwalificeren.\" De omroep noemt de maatregel heel zwaar en disproportioneel. \"We staan voor goede omgangsvormen, laat daar geen misverstand over bestaan, maar een maatregel tot uitsluiten staat in onze ogen niet in verhouding tot dit incident.\" Klein mag vanavond niet meedoen aan de finale van het 68e Eurovisie Songfestival in Malm\u00f6 vanwege het incident.  Algemeen directeur van AVROTROS Taco Zimmerman gaf ook nog commentaar op de diskwalificatie van Klein. Hij gaf geen antwoord op vragen, maar is ontgoocheld over het besluit om Klein uit te sluiten. \"We zijn ontzettend teleurgesteld dat Joost vanavond niet kan optreden en daarmee miljoenen fans in Nederland en in Europa moet teleurstellen. Dat spijt mij enorm, namens Joost, namens de NPO, namens de AVROTROS, namens iedereen.\" De reactie van Zimmerman in Malm\u00f6:  Klein werd gediskwalificeerd nadat tegen hem een klacht was ingediend over bedreiging van een vrouwelijke tv-medewerker. Vanochtend meldde de Zweedse politie dat hij gisteravond laat is verhoord. Degene die de klacht heeft ingediend is ook verhoord. De zaak ligt nu bij de officier van justitie die gaat bepalen wat ermee zal gebeuren. De afwikkeling kan nog weken duren. De organisator van het songfestival stelt dat het niet gepast zou zijn \"gedurende de juridische procedure\" Klein te laten deelnemen. De diskwalificatie van Klein is met veel teleurstelling ontvangen. Demissionair staatssecretaris van Cultuur en Media, Fleur Gr\u00e4per, zegt op Instagram dat het besluit haar \"enorm zwaar\" valt en noemde het een \"teleurstelling voor ons allemaal\". In de tussentijd is de hashtag 'Joost' trending op X in Nederland, gevolgd door de hashtags 'Eurovision' en 'Isra\u00ebl'. Op het offici\u00eble Instagramkanaal van het songfestival staan onder het laatste bericht veel reacties van fans van hem. Er worden onder andere berichten geplaatst als Justice for Joost en Let Joost perform. Daarbij is een petitie van een fan om Joost Klein alsnog op te laten treden op het songfestival inmiddels al meer dan 80.000 keer ondertekend. In Leeuwarden, de geboortestad van Klein, is de diskwalificatie ook hard aangekomen:   "}, {"ID": 2520082, "url": "https://nos.nl/artikel/2520082-rusland-claimt-inname-vijf-dorpen-in-provincie-charkiv-oekraine-ontkent", "title": "Rusland claimt inname vijf dorpen in provincie Charkiv, Oekra\u00efne ontkent", "date_time": "2024-05-11T18:22:23+0200", "text": "Het Russische leger claimt vijf dorpen in de provincie Charkiv te hebben veroverd. Het zou gaan om de plaatsjes Pletenivka, Ohirtseve, Borysivka, Pylna en Striletsjna. Die liggen allemaal in een \"grijze zone\" op de grens van Charkiv en Rusland. Oekra\u00efne spreekt dit tegen en zegt de Russische aanvallen af te slaan. Volgens de gouverneur van Charkiv, Oleh Synjehoebov, wordt er wel gevochten in een aantal van de dorpen die Rusland beweert te hebben ingenomen. Maar hij zegt dat de situatie aan de noordelijke en noordoostelijke grens van de regio \"volledig onder controle\" is. \"De vijand probeerde binnen de regio in andere richtingen op te rukken en zocht zwakke posities aan de grens, maar alle pogingen werden verhinderd door de strijdkrachten\", aldus de gouverneur. Ook de stad Charkiv zou geen gevaar lopen, zegt de gouverneur op Telegram. Er wordt nog steeds hevig gevochten in de regio nabij de grens met Rusland, maar een grondoffensief tegen de stad is niet ophanden, beweert hij. \"Er bestaat geen dreiging voor een grondoperatie in Charkiv.\" Hij voegt eraan toe dat in de provincie 1775 mensen uit hun huis zijn ge\u00ebvacueerd als gevolg van Russische aanvallen.  Het Oekra\u00efense leger meldde vrijdag dat Rusland een nieuw grondoffensief leek te zijn begonnen in de regio rondom Charkiv. Toen werd vanaf Russisch grondgebied de grensstad Vovtsjansk aangevallen, zo'n 50 kilometer ten noordoosten van Charkiv en vijf kilometer van de Russische grens. Volgens Russische bloggers wil Moskou mogelijk een bufferzone in het gebied cre\u00ebren. President Poetin zei dit jaar al eens dat hij dat wil, om zo de Oekra\u00efense aanvallen op de Russische stad Belgorod te stoppen. De Oekra\u00efense president Zelensky bevestigde die avond dat Russische strijdkrachten hun activiteit hebben opgevoerd in de regio. Daarbij riep hij westerse bondgenoten op om de beloofde leveringen van militaire hulp snel naar de frontlinies te sturen. \"Het is van cruciaal belang dat onze bondgenoten onze strijders en de Oekra\u00efense veerkracht ondersteunen met tijdige leveringen\", zei hij in een videoverklaring op X.  Oekra\u00efne heeft met spoed versterkingen naar de regio gestuurd, aldus lokale autoriteiten. Volgens het Russische ministerie van Defensie hebben Oekra\u00efense strijdkrachten drones en raketten gelanceerd boven de Russische regio's Belgorod, Koersk en Volgograd. Daarbij zouden luchtverdedigingssystemen 21 raketten en 16 drones hebben neergehaald. Daarnaast meldt een door Moskou ge\u00efnstalleerde regiobestuurder van de bezette regio Loehansk dat bij een nieuwe aanval op een oliedepot vier mensen om het leven zijn gekomen en acht anderen gewond zijn geraakt. Een regiobestuurder van de eveneens door Rusland geannexeerde regio Donetsk meldt dat drie mensen gedood zijn door een explosie in een restaurant. Acht anderen raakten gewond. De beweringen van de regiobestuurders kunnen niet worden geverifieerd.  De stad Charkiv is de tweede stad van Oekra\u00efne, waar voor de oorlog ongeveer 1,4 miljoen mensen woonden. Rusland heeft de luchtaanvallen op de stad de afgelopen maanden opgevoerd. Oekra\u00efne heroverde het gebied rondom de stad bij het najaarsoffensief in 2022. Tot enkele maanden geleden was het er relatief rustig, de meeste gevechten vonden verder naar het oosten plaats. "}, {"ID": 2520078, "url": "https://nos.nl/artikel/2520078-universiteit-anderhalf-miljoen-euro-schade-na-studentenprotesten", "title": "Universiteit: anderhalf miljoen euro schade na studentenprotesten", "date_time": "2024-05-11T17:13:06+0200", "text": "De schade door de studentenprotesten bij de Universiteit van Amsterdam deze week hebben bedraagt zo'n anderhalf miljoen euro. Dat staat op de website van de UvA. De demonstraties, die maandag begonnen, werden woensdag door de politie be\u00ebindigd. De pro-Palestina-demonstraties waren op de Roeterseilandcampus en bij de UvA-locaties Oudemanhuispoort en Binnengasthuisterrein. Het begon met een tentenkamp, zoals ook op verschillende universiteiten in de Verenigde Staten gebeurde. Later werden gebouwen bezet, barricades opgeworpen en vernielingen aangericht. De politie gebruikte shovels om een eind te maken aan barricades met onder meer kantoormeubilair, ladders en stenen. Betogers belaagden de politie door brandblussers leeg te spuiten en met voorwerpen te gooien. ME'ers deelden klappen uit aan demonstranten. Tientallen mensen werden opgepakt.  In het geschatte bedrag van anderhalf miljoen euro heeft de UvA de schade aan gemeente-eigendommen, bedrijven en particulieren niet meegenomen. De universiteit zegt nog niet te weten of ze de schade gaan verhalen op de actievoerders. \"Op dit moment bekijken wij - in samenspraak met verschillende partijen - nader of en hoe die schade te verhalen is.\" Bij de bezetting van het Maagdenhuis in 2015 bedroeg de schade 668.000 euro, meldt het Parool. Dat bedrag is door de verzekering van de universiteit gedekt. "}, {"ID": 2520076, "url": "https://nos.nl/artikel/2520076-zonnestorm-als-orkaan-op-de-oceaan-op-noorderlicht-na-merken-we-weinig", "title": "'Zonnestorm als orkaan op de oceaan: op noorderlicht na merken we weinig'", "date_time": "2024-05-11T16:54:23+0200", "text": "De aarde heeft dit weekend te maken met een van de sterkste zonnestormen in ruim twintig jaar. Die storm zorgt voor een spectaculair kleurenspel aan de hemel in Nederland, maar ook in andere landen. Experts noemen het opvallend, maar op het noorderlicht na zullen we er de komende dagen waarschijnlijk weinig van merken. Sterrenkundige Lucas Ellerbroek spreekt van een bijzondere storm en een \"vrij hoge zonneactiviteit\". Dit fenomeen staat ons het komende jaar vaker te wachten, denkt hij, maar zorgen hoeven we ons niet te maken. \"Het spektakel speelt zich af in het poollicht\", zegt Ellerbroek. \"Verder merken mensen er vrijwel niets van.\" \"Spectaculair\", omschrijft Esther Hanko het noorderlicht van afgelopen nacht. Ze is betrokken bij het Anton Pannekoek Instituut voor Sterrenkunde van de Universiteit van Amsterdam. Vannacht heeft ze maar drie uur geslapen, de rest van de tijd bewonderde de amateurastronoom het poollicht. \"Vaak kan je er in Nederland wel mooie foto's van maken, maar is het niet goed met het blote oog te zien. Dit was onmiskenbaar en bijna niet te geloven. Het leek niet echt. Het is echt een grote zonnestorm.\"  Volgens de Amerikaanse instantie voor meteorologie en oceanografie kan de zonnestorm gps, elektriciteitsnetwerken, ruimtevaartuigen, satellietnavigatie en andere technologie\u00ebn be\u00efnvloeden. Starlink, de satellietafdeling van Elon Musk's SpaceX, waarschuwt voor een \"slechtere service\" als gevolg van de zonnestorm. Starlink bezit ongeveer 60 procent van de ongeveer 7500 satellieten die in een baan om de aarde draaien. Eerder vandaag meldde Musk dat die satellieten onder grote druk staan, maar tot nu toe stand hebben gehouden. Echt grote storingen zullen er niet voorkomen, denken Ellerbroek en Hanko. In de negentiende eeuw leidden zonnestormen wel tot stroomstoringen, weet Hanko. Maar in een wereld waarin we niet zonder elektriciteit kunnen, zijn volgens haar genoeg maatregelen genomen om eventuele storingen te kunnen opvangen. Overal in Nederland leverde het noorderlicht mooie plaatjes op:  Ellerbroek zegt dat er tegenwoordig wel meer apparatuur is die gevoelig is voor storingen, maar ook dat er genoeg reserveopties zijn. \"Als er een stroomnetwerk uitvalt, is er vaak nog een back-up.\" Satellieten hebben minder bescherming. \"Die zijn kwetsbaarder dan bijvoorbeeld de stroomnetwerken op aarde.\" Sterrenkundige Niek de Kort was eerder eveneens nuchter over de mogelijke gevolgen voor de netwerken, omdat die \"goed zijn beveiligd en gebouwd om ertegen te kunnen\". De meeste satellieten worden beschermd door het magnetische veld van de aarde, legt hij uit. \"En als het al gebeurt, zal de uitval kort zijn. Zie het als een computer die vastloopt: je zet hem uit en aan, en hij doet het weer.\"  Zonnestormen zijn er eigenlijk voortdurend, maar nu zijn ze vaker in het nieuws. Dat komt doordat de zonneactiviteit aan het einde van een cyclus zit. Zo'n cyclus duurt gemiddeld ruim elf jaar. Aan het eind daarvan komen er meer zonnestormen voor. Zo was ook in maart het noorderlicht goed te zien. Dat gold ook voor half april, toen boven de Wadden en sommige plekken in Drenthe. \"We naderen het zogenoemde 'zonnemaximum'\", zegt meteoroloog Wouter van Bernebeek van Weerplaza. In die periode doen zich de meeste zonnevlekken voor aan het zonneoppervlak. En zonder zonnevlek heb je geen storm. Een zonnevlek is een koeler stukje op de zon. Uit zo'n zonnevlek ontstaat een zonnevlam, legde sterrenkundige aan de Universiteit Leiden Simon Portegies Zwart al eens uit. \"De polen zijn met elkaar verbonden met magnetische veldlijnen. Magnetisch geladen deeltjes volgen die lijnen. Uit de zon komt gas - de zonnewind - en als de druk daarvan te sterk wordt, breken die magnetische lijnen.\"  Dat is het moment dat er met een enorme explosie een grote hoeveelheid energie vrijkomt: een zonnevlam. Dan komt er niet alleen straling bij de zon vandaan, maar ook elektrisch geladen deeltjes, legt Ellerbroek uit. \"Die deeltjes zijn zwaarder dan lichtdeeltjes. Ze worden continu uitgestoten door de zon, maar tijdens een zonnestorm gebeurt dat intens. Het is eigenlijk net zoals een orkaan op de oceaan. Er wordt massa van de zon de ruimte in geslingerd. Een deel daarvan komt onze kant op.\" Door het magnetische veld van de aarde komen die geladen deeltjes niet meteen op aarde, maar buigen ze als het ware af naar de noord- en zuidpool, zegt Hanko. \"Als de zonnestorm sterk genoeg is en het magnetisch veld gunstig staat, kan dat zorgen dat de deeltjes reageren met deeltjes in onze atmosfeer, wat kleurrijke plaatjes kan opleveren in de lucht.\" "}, {"ID": 2520069, "url": "https://nos.nl/artikel/2520069-schermutseling-na-vreedzame-pro-palestinademonstratie-amsterdam-zeven-arrestaties", "title": "Schermutseling na vreedzame pro-Palestinademonstratie Amsterdam, zeven arrestaties", "date_time": "2024-05-11T15:47:20+0200", "text": "Op de Dam in Amsterdam wordt opnieuw gedemonstreerd voor de Palestijnen. Volgens de lokale omroep AT5 gaat het om enkele duizenden betogers, die Palestijnse en andere vlaggen dragen en leuzen roepen. De hele week al is sprake van pro-Palestijnse demonstraties, zowel in Amsterdam als in Utrecht. Maar daarbij ging het om min of meer spontane betogingen. De demonstratie van vanmiddag was een maand geleden al aangekondigd. Officieel, zegt de organisatie, gaat het om een herdenking van wat de Palestijnen de Nakba (de 'catastrofe') noemen, die is gebeurd toen in 1948 de staat Isra\u00ebl werd gesticht. Naar schatting 700.000 Palestijnen sloegen toen op de vlucht of werden verdreven van hun land.  Geschat wordt dat in die tijd ook ongeveer 15.000 Palestijnen zijn vermoord, op een bevolking van 1 miljoen. \"Deze herdenking is altijd belangrijk, maar heeft vandaag een specifieke urgentie\", schrijven de organisatoren van de demonstratie van vandaag. Volgens hen duurt de \"etnische zuivering\" van toen nog steeds voort. \"De wreedheid van de genocide die Isra\u00ebl in Gaza uitvoert, is geen plotselinge ontwikkeling. Het is de voortzetting van een eeuw van koloniaal geweld.\"  Na de bijeenkomst op de Dam was er een mars door Amsterdam. In de buurt van de ambtswoning van burgemeester Halsema aan de Herengracht riepen de betogers \"Halsema, shame on you\" en \"Halsema resign\". Ze vinden dat de burgemeester moet opstappen vanwege het politiegeweld deze week tegen wat zij noemen \"vreedzame demonstranten\". Aan het eind van de middag ontstond een schermutseling in de buurt van het Museumplein. De politie bevestigt dat een groep van tien personen uit het niets op de demonstranten af rende en \"in het wilde weg begon te schoppen en te slaan\". Ook werd illegaal vuurwerk naar de betogers gegooid. De politie heeft zeven mensen aangehouden.   De afgelopen dagen werd veelvuldig gedemonstreerd tegen de oorlog in Gaza, vooral op de Universiteit van Amsterdam. Maandagmiddag bezette een groep studenten een campus op het Roeterseiland. Dat zogeheten Gaza Solidariteitskamp werd 's nachts ontruimd door de mobiele eenheid. Dinsdagmiddag bezetten betogers een ander terrein van de UvA in de binnenstad. Ook daar greep de ME in. In Utrecht werd woensdag een pro-Palestina demonstratie opgebroken door de politie. Donderdag was er in Amsterdam weer een pro-Palestijnse betoging, een sit-in op het Spui. Bij de betogingen was de eis van de demonstranten dat de universiteiten alle banden met Isra\u00ebl zouden verbreken, maar daar gingen de universiteiten niet op in.  De Koninklijke Academie van Beeldende Kunsten (KABK) in Den Haag heeft besloten wel besloten een samenwerking met de Bezalel Academic of Arts and Design in Jeruzalem af te blazen. De academie is de eerste Nederlandse onderwijsinstelling die de samenwerking met een Isra\u00eblische opleiding stopzet. Bij de kunstacademie is niet gedemonstreerd. De studentenvereniging KABK hield in december wel een online petitie met het verzoek om alle banden met Bezalel te verbreken. De directie wees dat verzoek toen af, maar geeft daar nu dus wel gehoor aan. \"Stilzwijgend blijven ten aanzien van mogelijke schendingen van de mensenrechten kan worden gezien als een indirecte vorm van steun voor degenen die hun rechten overschrijden,\" aldus de directie van de KABK. "}, {"ID": 2520064, "url": "https://nos.nl/artikel/2520064-koninklijke-academie-van-beeldende-kunsten-blaast-samenwerking-met-israel-af", "title": "Koninklijke Academie van Beeldende Kunsten blaast samenwerking met Isra\u00ebl af", "date_time": "2024-05-11T14:44:34+0200", "text": "De Koninklijke Academie van Beeldende Kunsten (KABK) in Den Haag heeft besloten een samenwerking met de Bezalel Academic of Arts and Design in Jeruzalem af te blazen. Het is de eerste onderwijsinstelling in Nederland die de samenwerking met een Isra\u00eblische opleiding stopzet. De KABK gaat een uitwisselingsprogramma met de Bezalel University niet voortzetten. De laatste uitwisseling was in 2019. \"Het is de consensus van onze gemeenschap dat onze beleidsmaatregelen en acties, samen met die van onze partners, actief universele humanitaire rechten te allen tijde moeten ondersteunen en handhaven,\" schrijft het bestuur in een brief aan de Student Union, een studentenvereniging binnen de KABK. De vereniging had een ledenvergadering gehouden over de stellingname van de academie over de oorlog in de Gazastrook.  Een grote groep studenten wilde dat de academie alle banden verbreekt met de Isra\u00eblische kunstacademie. Afgelopen december werd een online petitie gehouden door de studentenvakbond KABK met het verzoek om de banden met Bezalel te verbreken. De directie wees dat toen af, maar lijkt nu dus wel gehoor te geven. \"Stilzwijgend blijven ten aanzien van mogelijke schendingen van de mensenrechten kan worden gezien als een indirecte vorm van steun voor degenen die hun rechten overschrijden,\" schrijft de directie van de KABK.  \"Dit besluit had een lange aanloop,\" zegt Alina Lupu, bestuurslid van de Student Union. Studenten in meerdere steden hielden de afgelopen maanden posteracties, sit-ins en bijeenkomsten over de Gaza-oorlog. Met als uitschieter de studentenprotesten in Amsterdam de afgelopen dagen, die werden be\u00ebindigd door de mobiele eenheid. \"Het conflict is bij verschillende kunstacademies al jaren een onderwerp van discussie,\" zegt Lupu. In 2021 hingen bijvoorbeeld studenten van het Piet Zwart Instituut van de Willem de Kooning Academy pro-Palestijnse spandoeken aan de voorgevel van het pand. Het bestuur liet die spandoeken weghalen, wat tot protesten van studenten leidde. "}, {"ID": 2520057, "url": "https://nos.nl/artikel/2520057-16-jarige-jongen-opgepakt-in-straat-loodgieter-vlaardingen", "title": "16-jarige jongen opgepakt in straat loodgieter Vlaardingen", "date_time": "2024-05-11T13:35:52+0200", "text": "De politie heeft afgelopen nacht een 16-jarige jongen opgepakt in Vlaardingen. Hij zou zich verdacht hebben gedragen in de straat waar de loodgieter woont die al meer dan tien keer het doelwit was van explosies en brandstichting. De politie kan nog niet zeggen of de jongen, afkomstig uit Maassluis, spullen bij zich had die gebruikt zouden kunnen worden om een ontploffing te veroorzaken, meldt Rijnmond. Het is niet de eerste keer dat de politie ingrijpt rond de woning van de loodgieter. Vorige maand werd een 14-jarige jongen gearresteerd die rondhing bij het huis. Toen de politie die tiener controleerde, bleek hij explosieven bij zich te hebben. Een paar dagen eerder pakte de politie in Vlaardingen ook al twee jongens (15 en 16 jaar oud) in de buurt op. Ook zij \"bleken in bezit van goederen die gebruikt worden bij het plegen van aanslagen\", meldde de politie toen.  De Vlaardingse loodgieter is al meer dan een jaar doelwit van gewelddadige acties. Er zijn meer dan tien aanslagen gepleegd bij zijn huis, bedrijf en andere locaties waar hij een link mee heeft. De explosies veroorzaken onrust in de buurt; veel bewoners hebben laten weten zich niet langer veilig te voelen. Vooral de laatste explosie, waarbij drie bewoners met verwondingen naar het ziekenhuis moesten, maakte veel los. Het huis staat op naam van de moeder van de loodgieter. Hijzelf kreeg een gebiedsverbod van de gemeente voor verschillende plekken, waaronder zijn eigen huis. Het Openbaar Ministerie en de burgemeester denken sindsdien na over een beloning voor de tip die leidt naar de opdrachtgever van de aanslagen.  Zelf zegt de Vlaardinger dat hij niet weet waarom er telkens aanslagen op zijn adres worden gepleegd, zo zei hij in een interview met Rijnmond. \"De reden zal zijn dat iemand me niet mag. Maar wie dat is? Ik weet het niet. Ik heb geen brief ontvangen en ik word ook niet afgeperst. Er lag alleen een keer een spandoek. Met 'Betalen' erop\", zei hij. "}, {"ID": 2520056, "url": "https://nos.nl/artikel/2520056-geliefde-wijkagent-pim-neemt-na-bijna-halve-eeuw-afscheid-van-limmen", "title": "Geliefde wijkagent Pim neemt na bijna halve eeuw afscheid van Limmen", "date_time": "2024-05-11T13:17:22+0200", "text": "Bijna een halve eeuw was hij onlosmakelijk verbonden aan het Noord-Hollandse bollendorp Limmen, maar nu is het voor wijkagent Pim van der Maas klaar; na krap 47 jaar gaat hij met pensioen. \"Ik denk, al klinkt dat misschien een beetje arrogant, dat ik her en der wel wat voor de mensen heb kunnen betekenen\", zegt Van der Maas bij NH. Inwoners van het dorp zwaaien hem uit met een bloemenkunstwerk. Van der Maas begon zijn carri\u00e8re bij de opleidingsschool voor de politie. Daarna heeft hij zich altijd thuis gevoeld als agent, en later als wijkagent, in Limmen. \"Toen ik net begon met mijn werk bij de politie had Limmen nog een eigen politiebureau\", zegt hij. \"We zaten daar toen met zes man. Die agenten waren ook echt aangewezen voor Limmen. Je was dus eigenlijk al een soort wijkagent.\"  Limmen heeft allang geen eigen politiebureau meer en ook het bureau in het naastgelegen Heiloo is gesloten. \"Tegenwoordig wordt alles vanuit het bureau in Castricum geregeld\". zegt Van der Maas. \"De politie zegt altijd dat zij in de haarvaten van de samenleving zit, maar zo wordt dat steeds minder.\" Gelukkig heeft hij het contact met 'zijn' samenleving nog wel, stelt de wijkagent. \"Ik heb een uitzonderlijke positie. Als je zo lang in dezelfde wijk werkt, is het normaal dat de mensen je kennen en andersom. Het is mooi dat daar zo'n band uit is ontstaan\", aldus Van der Maas. \"Ik vind altijd: ik ben politieagent, maar priv\u00e9 ben ik niet anders dan tijdens mijn werk. Wees jezelf, anders val je door de mand. \"Regelmatig kwamen mensen later nog naar me toe om te zeggen dat ze zo blij waren met de dingen die ik gedaan had. Ik vind het leuk als er een dader gepakt wordt door het onderzoek dat ik opgezet heb. Dat zijn mooie successen\", zegt hij.  Tegelijkertijd zag Van der Maas de criminaliteit veranderen en voor een deel verschuiven naar oplichting via internet. \"Je kan het zo gek niet bedenken. Het is anoniemer, omdat de criminelen zich niet hoeven te laten zien\", legt hij uit. Daarmee verschuift ook het werkgebied van de wijkagent steeds vaker naar voorlichting: \"Het is onze taak om mensen alerter te maken op online oplichting\". De opvolging van Van der Maas is geregeld, dus kan hij zijn werk rustig afbouwen. Maar hij zal wel gemist worden door zijn dorp; bij de jaarlijkse Bloemendagen had een prikploeg een portret van hem gemaakt. De wijkagent vond dat een mooi eerbetoon. \"Het is toch een soort van blijk van waardering dat je je werk goed gedaan hebt.\" "}, {"ID": 2520055, "url": "https://nos.nl/artikel/2520055-klacht-in-brussel-over-nederlandse-aanpak-landbouwgif-in-drinkwatergebieden", "title": "Klacht in Brussel over Nederlandse aanpak landbouwgif in drinkwatergebieden", "date_time": "2024-05-11T13:07:46+0200", "text": "Milieuorganisatie Natuur &amp; Milieu heeft bij de Europese Commissie een klacht over Nederland ingediend over het gebruik van landbouwgif in drinkwater- en natuurgebieden. Een derde van de drinkwatergebieden bevat meer giftige bestrijdingsmiddelen dan is toegestaan, zegt de organisatie na eigen onderzoek. \"Drinkwater dreigt hiermee duurder te worden en de natuur wordt geschaad\", zegt Natuur &amp; Milieu. Bij het kweken van bijvoorbeeld aardappels en bloembollen wordt vaak intensief met bestrijdingsmiddelen gespoten om de gewassen te beschermen. Volgens de milieuorganisatie pakken de provincies dit in grondwaterbeschermingsgebieden niet goed aan, en is er een aanwijzing nodig vanuit Brussel om dit landelijk goed te regelen. \"Drinkwater- en natuurgebieden verdienen de hoogste bescherming\", zegt Rob van Tilburg van Natuur &amp; Milieu. \"De Europese Commissie heeft gezegd: in dat soort gebieden moeten bestrijdingsmiddelen geminimaliseerd of uitgebannen worden. Nederland komt die verplichting niet goed na\", zegt hij.  Het ministerie van Landbouw, Natuur en Voedselkwaliteit zegt dat provincies verantwoordelijk zijn voor het invoeren en handhaven van een verbod op pesticiden op locaties waar drinkwater wordt gewonnen. \"Natuur &amp; Milieu schrijft in haar rapport dat nog niet alle provincies een gebruiksverbod hebben ingevoerd. De minister neemt dit signaal serieus\", laat LNV weten. Het ministerie zal daarom nagaan welke provincies nog geen verbod hebben ingesteld en zal aandringen om dit alsnog te doen. \"Daarbij is het ook van belang dat boeren goed worden voorgelicht over de regelgeving, want mogelijk zijn zij hiervan niet op de hoogte.\" Natuur &amp; Milieu hoopt dat Brussel ervoor zorgt dat boeren in kwetsbare gebieden straks weten waar ze aan toe zijn en zegt dat er wel degelijk landbouw kan plaatsvinden. \"Maar laten we ervoor zorgen dat dat biologische landbouw is, waarbij geen schadelijke bestrijdingsmiddelen worden gebruikt.\" "}, {"ID": 2520051, "url": "https://nos.nl/artikel/2520051-joost-klein-mag-niet-meedoen-aan-finale-songfestival", "title": "Joost Klein mag niet meedoen aan finale songfestival", "date_time": "2024-05-11T12:20:51+0200", "text": "Joost Klein mag vanavond niet meedoen aan de finale van het 68ste Eurovisie Songfestival in Malm\u00f6. Dat laat organisator EBU weten. Het uitsluiten van Klein heeft te maken met de klacht die tegen hem is ingediend over bedreiging van een vrouwelijke tv-medewerker. AVROTROS noemt de diskwalificatie van Klein \"disproportioneel\" en zegt geschokt te zijn door het besluit. De NPO betreurt de \"zeer ingrijpende\" beslissing van de EBU en zegt \"de gang van zaken\" na het songfestival te gaan evalueren met alle betrokkenen. Volg het nieuws over Joost Klein in ons liveblog. Gistermiddag mocht de Nederlandse inzending opeens niet meedoen aan de repetitie. Daarna bleek dat er een onderzoek liep naar een \"incident\" rond de artiest, al wilde de organisatie daar niets over loslaten. In de avond mocht hij ook niet meedoen aan de juryshow, waarbij de vakjury's punten geven aan de artiesten. Vanochtend meldde de Zweedse politie dat hij gisteravond laat is verhoord vanwege de klacht. Degene die de klacht heeft ingediend, is ook verhoord. De zaak is nu doorgegeven aan de openbaar aanklager. Die gaat bepalen wat ermee zal gebeuren. De afwikkeling van de zaak kan nog weken duren. De organisator van het songfestival laat in een persverklaring weten dat \"gedurende de juridische procedure\" het niet gepast zou zijn om Klein te laten deelnamen aan het songfestival. Dit waren de laatste momenten van Joost Klein op het podium bij de repetitie gistermiddag:  Diskwalificaties zijn wel eens eerder voorgekomen op het songfestival, maar nog nooit terwijl het festival al bezig was."}, {"ID": 2520048, "url": "https://nos.nl/artikel/2520048-dodental-door-overstromingen-in-noorden-afghanistan-over-de-300", "title": "Dodental door overstromingen in noorden Afghanistan over de 300", "date_time": "2024-05-11T12:00:00+0200", "text": "Het dodental door de overstromingen in het noorden van Afghanistan is opgelopen tot ruim 300. Dat meldt de voedselorganisatie van de Verenigde Naties, die hulp verleent in het gebied. Ze zeggen dat duizenden huizen zijn verwoest. Eerder meldde de Afghaanse regering, de Taliban, dat het zou gaan om \"honderden doden\", nog veel meer gewonden en dat tientallen mensen nog vermist werden. Afghanistan is de afgelopen tijd getroffen door hevige regenval. De provincies Baghlan, Badakhshan en Ghor in het noorden van het land zijn het zwaarst getroffen. Duizenden woningen zijn onbewoonbaar en veel bewoners kunnen nergens heen. Mensen verzamelen zich bij ziekenhuizen in de hoop daar hun vermiste dierbaren te vinden. Op beelden is te zien hoe modder en water de wegen hebben overspoeld. Ook zijn er heftige beelden te zien van doden in de modderstromen.  Elk jaar komen er in Afghanistan mensen om het leven door hevige regenval en overstromingen, zeker op plekken met slecht gebouwde huizen. Nu is de situatie in het land nog ernstiger, omdat de winter relatief droog was en de grond moeite heeft om het water te absorberen. Afghanistan is volgens wetenschappers een van de kwetsbaarste landen voor de gevolgen van klimaatverandering, hoewel het land maar voor 0,06 procent bijdraagt aan de wereldwijde uitstoot. "}, {"ID": 2520047, "url": "https://nos.nl/artikel/2520047-aanhoudingen-na-reeks-straatroven-amsterdamse-scholieren", "title": "Aanhoudingen na reeks straatroven Amsterdamse scholieren", "date_time": "2024-05-11T11:53:48+0200", "text": "Met de aanhouding van in totaal zeven verdachten denkt de politie een eind te hebben gemaakt aan een periode van intimidatie en berovingen van middelbare scholieren in Amsterdam-Zuid. \"Het vermoeden ontstaat dat het een kleine groep daders was die verantwoordelijk was voor het hoge aantal straatroven de afgelopen periode\", zegt politiewoordvoerder Olav Brink bij AT5. De straatrovers hadden hun werkgebied in Amsterdam-Zuid, waar verschillende grote middelbare scholen dicht bij elkaar liggen. In november vorig jaar kwamen de eerste meldingen van straatroven van leerlingen van het Vossius Gymnasium. Een paar weken later bleek dat ook scholieren van andere middelbare scholen slachtoffer waren geworden van intimidatie en straatroof.  De incidenten hadden een grote impact op de scholieren. Bij de straatroven werden veelal mobiele telefoons, geld of draadloze oortjes buitgemaakt. Soms dwongen de overvallers hun jonge slachtoffers om hun bankrekening op de mobiele telefoon te openen. \"Als daaruit bleek dat er voldoende geld op stond, belde de verdachte een geldezel op om te zorgen dat die een tikkie stuurde\", aldus woordvoerder Brink eerder. \"De jonge slachtoffers werden vervolgens onder druk gezet om ter plekke dat geld over te maken.\" In januari hield de politie al vijf verdachten aan op verdenking van betrokkenheid bij een of meer straatroven in Zuid. Het ging toen om twee straatrovers en drie minderjarige meisjes die ervan werden verdacht als 'geldezel' te hebben gefungeerd.  Toch gingen de straatroven door, tot de politie onlangs nog eens twee jongens oppakte. De twee, 15 en 16 jaar oud, werden op heterdaad betrapt. Ze reden op een lichtblauwe fatbike en hun uiterlijk kwam overeen met het signalement dat was doorgegeven door een aantal slachtoffers van de straatroven. Na de aanhouding van de laatste twee verdachten lijkt de rust weergekeerd bij de middelbare scholen in Amsterdam-Zuid. \"Er hebben zich geen nieuwe incidenten voorgedaan\", zegt rector Susan Zandbergen van het Vossius Gymnasium. Ook in de buurt zijn geen nieuwe straatroven gemeld. Intussen probeert de politie een compleet beeld te krijgen van wat de overvallers hebben aangericht. Exacte cijfers zijn er nog niet. Het vermoeden bestaat dat veel slachtoffers zich schamen om met hun ouders te praten en ook geen aangifte hebben gedaan bij de politie. "}, {"ID": 2520034, "url": "https://nos.nl/artikel/2520034-joost-klein-verhoord-na-klacht-over-bedreiging-deelname-aan-finale-nog-onduidelijk", "title": "Joost Klein verhoord na klacht over bedreiging, deelname aan finale nog onduidelijk", "date_time": "2024-05-11T09:34:01+0200", "text": "De Nederlandse songfestivalinzending Joost Klein is na een klacht verhoord door de Zweedse politie. De klacht is ingediend door een vrouwelijke tv-medewerker, die zegt door Klein te zijn bedreigd. Dat incident zou donderdagavond hebben plaatsgevonden. De klacht is gisteren ingediend. De politie zegt dat Joost Klein gisteravond laat is verhoord. Degene die de klacht heeft ingediend, is ook verhoord. De zaak is nu doorgegeven aan de openbaar aanklager. Die gaat bepalen wat ermee zal gebeuren. De afwikkeling van de zaak kan nog weken duren. Wat dit betekent voor zijn deelname aan de finale van het Eurovisie Songfestival van vanavond, is onduidelijk. NPO-baas Frederieke Leeflang heeft vanochtend overleg met omroep AVROTROS en de EBU over de deelname van Klein. Zij kwam vanochtend aan bij het hotel van Klein in Malm\u00f6. Dat bezoek was al gepland, maar heeft nu een andere lading gekregen. Rond 10.00 uur liet AVROTROS weten nog niets gehoord te hebben van de EBU. Dit was het optreden van Joost Klein, afgelopen donderdag in de halve finale:  Gistermiddag mocht de Nederlandse inzending op het laatste moment niet meedoen aan een repetitie. Daarna bleek dat er een onderzoek liep naar een \"incident\" rond de artiest. De organisatie wilde daar verder niets over loslaten. In de avond mocht Klein ook niet meedoen aan de juryshow, waarbij de vakjury's punten geven aan de artiesten. Ondertussen heeft de EBU de start van het stemmen op de finalekandidaten uitgesteld, tot er definitief uitsluitsel is over de Nederlandse inzending. De zanger zelf hult zich vooralsnog in stilzwijgen. Bij zijn hotel wachtte een journalist hem gisteravond op, maar hij wilde geen antwoord geven op vragen.  \"De definitieve beslissing over Klein lijkt nog niet te zijn genomen. We zitten daarom met de bijzondere situatie dat we op de dag van de finale nog niet weten of Nederland daaraan mee mag doen. AVROTROS en songfestivalorganisatie EBU zeggen alleen dat er een onderzoek gaande is en dat ze geen commentaar geven. Gisteren was Klein bij de opening van de repetitie gewoon op het podium te zien. Een halfuur later was hij ineens verdwenen. Sindsdien is er een enorme geruchtenstroom op gang gekomen. Wat niet helpt is dat de media bij het songfestival in twee groepen zijn verdeeld. Aan de ene kant de professionele media, maar er loopt ook fanmedia rond, zeker wel een paar honderd mensen. Ze willen laten zien hoe geweldig de artiesten zijn en vaak ook met hen op de foto. Dat maakt het contrast met de professionele media soms best groot, waardoor kritische vragen tot afkeer leiden en misschien ook weleens tot confrontaties.\" "}, {"ID": 2520032, "url": "https://nos.nl/artikel/2520032-noorderlicht-tot-in-zuid-limburg-te-zien-door-sterkste-zonnestorm-in-twintig-jaar", "title": "Noorderlicht tot in Zuid-Limburg te zien door sterkste zonnestorm in twintig jaar", "date_time": "2024-05-11T08:38:13+0200", "text": "Op veel plaatsen in Nederland was gisteravond en vannacht het noorderlicht te zien. Het natuurverschijnsel was met het blote oog waar te nemen. Ook komende avond en nacht is dat weer het geval. Dat komt door de sterkste zonnestorm in ruim twintig jaar, die waarschijnlijk het gehele weekend aanhoudt. Een zonnestorm is een uitbarsting van elektrisch geladen deeltjes van de zon. \"GPS, elektriciteitsnetwerken, ruimtevaartuigen, satellietnavigatie en andere technologie\u00ebn kunnen erdoor worden be\u00efnvloed\", zegt de Amerikaanse instantie voor meteorologie en oceanografie (NOAA).  Naast mogelijke verstoringen veroorzaken zulke zonnestormen het indrukwekkende noorderlicht, dat soms veel zuidelijker te zien is dan normaal het geval is. Ook nu is dat zo: tot in Zuid-Limburg werd het noorderlicht gespot. Hieronder een selectie van foto's, die we gisteravond, vannacht of vanochtend vroeg binnenkregen via NOS Ooggetuige. Zo goed als op sommige foto's was het noorderlicht met het blote oog niet te zien, want camera's registreren de kleuren beter:  Bij een zonnestorm gaan elektrisch geladen deeltjes met hoge snelheid door de atmosfeer en botsen op elkaar. Daarbij komt energie vrij, met als gevolg het kleurenspel aan de hemel. De deeltjes worden vooral naar de noord- en zuidpool getrokken, omdat daar het magnetisch veld van de aarde het sterkst is. De NOAA zegt dat de aarde te maken heeft met de eerste extreme geomagnetische storm sinds 2003. Gisteravond werd de storm waargenomen. Volgens de Amerikaanse instantie is het er een van niveau 5, dat wordt omschreven als \"extreem\". "}, {"ID": 2520030, "url": "https://nos.nl/artikel/2520030-wekdienst-11-5-hoe-verder-met-joost-klein-honderden-molens-open-voor-publiek", "title": "Wekdienst 11/5: Hoe verder met Joost Klein? \u2022 Honderden molens open voor publiek", "date_time": "2024-05-11T07:52:10+0200", "text": "Goedemorgen! Vanavond is de finale van het Eurovisie Songfestival, maar de grote vraag vooraf is: staat de Nederlandse inzending Joost Klein wel op het podium in Malm\u00f6? En de vrouwen van FC Twente hopen vandaag op de laatste speeldag alsnog het landskampioenschap veilig te stellen. Het weer: na het oplossen van wat lokale bewolking is er vandaag veel zon en blijft het overal droog. Bij een matige oost- tot noordoostenwind wordt het 17 tot 24 graden.   Ga je de weg op? Hier vind je het overzicht van de werkzaamheden. En hier zie je waar wordt gewerkt aan het spoor.    De Zweedse politie is betrokken bij het onderzoek naar een incident rond zanger Joost Klein. Dat bevestigt de politie aan SVT Nyheter, het nieuwsprogramma van de Zweedse publieke omroep. De zanger hult zich vooralsnog in stilzwijgen. Bij zijn hotel wachtte een journalist hem op, maar hij wilde geen antwoord geven op vragen. Omroep AVROTROS bevestigt dat het onderzoek van organisator EBU nog gaande is. \"Wij wachten de uitkomst van dit onderzoek af en willen er tot die tijd niets over kwijt.\" Volgens SVT gaat het mogelijk om een fysieke confrontatie met een fotograaf. Een ander hardnekkig gerucht is dat Klein mogelijk een aanvaring had met iemand van de productie van het songfestival. Ander nieuws uit de nacht:  En dan nog even dit: In het hele land hebben mensen het noorderlicht gezien. Meestal is noorderlicht op de breedtegraad van Nederland niet sterk genoeg om met het blote oog waar te nemen, maar deze keer is het tot in Zuid-Limburg gespot. Zo goed als op sommige foto's was het noorderlicht met het blote oog niet te zien; camera's registreren de kleuren beter  Ook vanavond en vannacht is er nog kans dat het natuurverschijnsel in Nederland is te zien. Het noorderlicht of poollicht ontstaat door uitbarstingen op de zon. Daardoor komen grote hoeveelheden geladen deeltjes in de ruimte. Die worden vooral naar de noord- en zuidpool getrokken, omdat daar het magnetisch veld van de aarde het sterkst is. De geladen deeltjes gaan met hoge snelheid door de atmosfeer en botsen op elkaar. Daarbij komt energie vrij, met als gevolg het kleurenspel aan de hemel. Fijne zaterdag!"}, {"ID": 2520028, "url": "https://nos.nl/artikel/2520028-vete-tussen-rappers-kendrick-lamar-en-drake-disstracks-domineren-hitlijsten", "title": "Vete tussen rappers Kendrick Lamar en Drake, 'disstracks' domineren hitlijsten", "date_time": "2024-05-11T07:07:52+0200", "text": "In twee weken tijd hebben rivaliserende rappers Kendrick Lamar en Drake acht nummers uitgebracht, waarmee ze elkaar onder vuur nemen. Daarbij gaan de artiesten niets uit de weg. Beschuldigingen van onder meer seks met minderjarigen en huiselijk geweld gaan over en weer in de zogenoemde disstracks die de wereldwijde hitlijsten domineren. \"Het is lang geleden dat zulke grote namen in hiphop het tegen elkaar hebben opgenomen. Voor liefhebbers van rap is dit echt smullen\", zegt Dave Vanderheijden. Hij is de oprichter van Hiphop In Je Smoel. Op zijn website wordt elke ontwikkeling in deze beef, zoals een muzikale vete in hiphop wordt genoemd, op de voet gevolgd.  De twee hoofdrolspelers, Kendrick Lamar en Drake, zijn beide zwaargewichten in de muziekindustrie. Lamar is een Amerikaanse rapper uit Compton die zeventien Grammy's en een prestigieuze Pulitzer-literatuurprijs op zijn naam heeft staan. Drake, die luistert naar de naam Aubrey Drake Graham, is een Canadese rapper die commercieel gezien de meest succesvolle hiphopartiest is van het laatste decennium. Met dertien nummer 1-hits staat hij op gelijke hoogte met Michael Jackson. In de begindagen van Lamar's carri\u00e8re steekt Drake nog een helpende hand uit. Lamar mag het voorprogramma verzorgen van zijn tournee in 2012. In datzelfde jaar kwam Poetic Justice uit waar beide rappers op te horen zijn:  In de jaren erna groeien beide rappers uit tot de grootsten van hun generatie. In het nummer Control steekt Lamar niet onder stoelen of banken dat hij zichzelf absoluut de beste vindt. Ook zegt hij in een interview wie hij allemaal achter zich laat op de ranglijst, onder wie Drake. Maar die zegt op zijn beurt dat Lamar hem op geen enkele manier overklast. Wat volgt zijn kleine speldenprikjes, ook wel sneakdisses genoemd, die beide rappers jarenlang verstoppen in hun nummers. Maar die zorgen voor weinig ophef.  Daar komt verandering in als een andere rapper met een aanzienlijke staat van dienst, J. Cole, afgelopen oktober het nummer First Person Shooter uitbrengt. Daarin somt hij op wie volgens hem de grote drie van de rapwereld zijn: hijzelf, Drake en Kendrick Lamar. Tot ongenoegen van Lamar, die op het nummer Like That duidelijk maakt dat hij als enige aanspraak maakt op de troon. Daarna volgen de disstracks elkaar in rap tempo op, met de afgelopen twee weken als kookpunt. Lamar maakt Drake uit voor pedofiel en Drake zegt dat Lamar zich schuldig maakt aan huiselijk geweld. Elkaar overtroeven met heftige aantijgingen is een fundament van de disstrack, weet Vanderheijden. \"Die competitiedrang is onlosmakelijk verbonden met hiphop. Van breakdance tot graffiti: je wil laten zien dat je de beste bent. Om dat te bewijzen breek je als rapper de ander zo creatief mogelijk af met met grove teksten. Niet omdat je het per se meent, maar omdat je wil laten zien dat je de kunst van het rappen het best beheerst.\"  Maar het blijft lang niet altijd sportief. Beefs tussen rappers mondden in het verleden vaker uit in (dodelijk) geweld. Twee incidenten bij het huis van Drake in Toronto deze week doen ook stof opwaaien. Een beveiliger werd woensdag neergeschoten en raakte zwaargewond. Nog geen vierentwintig uur later overmeesterde de politie een indringer bij de woning, meldt showbizzsite TMZ. Of dit verband houdt met de ruzie tussen de rappers, is onduidelijk. De bekladding van Drakes winkel in Londen met de titel van Lamars meest recente diss was wel een duidelijk signaal.  \"Hoe luisteraars reageren op je tracks heb je niet in de hand. Maar ik zie wel dat Drake en Lamar duidelijk uitstralen dat ze deze beef muzikaal willen uitvechten. Ze hebben elkaar uitsluitend met muziek bestookt. Hopelijk zien luisteraars dat ook in\", zegt Vanderheijden.  Bij elkaar opgeteld hebben de nummers al bijna een miljard streams op Spotify. In talloze video's op sociale media worden de nummers uitvoerig ontleed en er is zelfs een speciale Wikipedia-pagina voor opgetuigd. Vanderheijden: \"Het is als liefhebber fantastisch om te zien hoeveel het losmaakt als twee wereldsterren teruggaan naar de essentie van hiphop. Want ook al is de industrie uitgegroeid tot een miljardenbusiness, zij laten zien dat het in de kern nog steeds draait om rappen.\" "}, {"ID": 2520024, "url": "https://nos.nl/artikel/2520024-zeker-negentig-gewonden-bij-treinbotsing-buenos-aires", "title": "Zeker negentig gewonden bij treinbotsing Buenos Aires", "date_time": "2024-05-11T03:40:39+0200", "text": "Bij een treinbotsing bij de Argentijnse hoofdstad Buenos Aires zijn zeker negentig mensen gewond geraakt. Een passagierstrein botste tegen een locomotief en een lege goederenwagon. De passagierstrein was op weg van Buenos Aires naar de noordelijke voorsteden toen die gisteren rond 10.30 uur lokale tijd op een brug in de buurt van de wijk Palermo ontspoorde na een botsing met de goederenwagon. Autoriteiten laten weten nog te onderzoeken waarom de goederenwagon op het spoor stond. \"Er is nog niet genoeg informatie over de omstandigheden rond het ongeluk\", stelde de burgemeester van de stad Jorge Macri bij een bezoek aan de rampplek. Hij prees reddingswerkers voor hun snelle handelen. Het hoofd van de rampendienst vertelt hoe erg de situatie was:  Minister van Transport Franco Mogetta stelde dat \"meerdere hypothesen onderzocht worden\" over de oorzaak van het ongeval. Volgens hem is niet uit te sluiten dat door diefstal van kabels de seinen niet meer goed werkten. Tientallen mensen konden ter plekke worden behandeld. Ongeveer dertig mensen met ergere verwondingen zijn naar het ziekenhuis gebracht. Daarbij werden minstens twee personen met een helikopter vervoerd. Passagiers vertellen aan media dat de trein enkele minuten op de brug had stilgestaan en daarna hard op de goederenwagon botste. De populaire treinverbinding mag in afwachting van het onderzoek niet worden gebruikt."}, {"ID": 2520022, "url": "https://nos.nl/artikel/2520022-start-stemmen-songfestival-uitgesteld-nog-geen-duidelijkheid-over-joost-klein", "title": "Start stemmen songfestival uitgesteld, nog geen duidelijkheid over Joost Klein", "date_time": "2024-05-11T00:23:06+0200", "text": "Er is nog altijd geen besluit genomen over de deelname van Joost Klein aan de finale van het songfestival. Sinds organisator EBU gistermiddag aankondigde dat er een onderzoek is gestart naar een incident rond Klein, is er vooral nog veel onduidelijk. Ondertussen heeft de EBU de start van het stemmen op de finalekandidaten uitgesteld, tot er definitief uitsluitsel is over de Nederlandse inzending. Gisteravond werd bekend dat ook de Zweedse politie betrokken is bij het onderzoek naar het incident rond Klein. Dat bevestigt de politie aan SVT Nyheter, het nieuwsprogramma van de Zweedse publieke omroep. De zanger zelf hult zich vooralsnog in stilzwijgen. Bij zijn hotel wachtte een journalist hem op, maar hij wilde geen antwoord geven op vragen. Omroep AVROTROS bevestigt dat het onderzoek van organisator EBU nog gaande is. \"Wij wachten de uitkomst van dit onderzoek af en willen er tot die tijd niets over kwijt.\" Volgens SVT gaat het mogelijk om een fysieke confrontatie met een fotograaf. Een ander hardnekkig gerucht is dat Klein mogelijk een aanvaring had met iemand van de productie van het songfestival.  \"De definitieve beslissing over Klein lijkt nog niet te zijn genomen. We zitten daarom met de bijzondere situatie dat we op de dag van de finale nog niet weten of Nederland daaraan mee mag doen. AVROTROS en songfestivalorganisatie EBU zeggen alleen dat er een onderzoek gaande is en dat ze geen commentaar geven. We weten dat er een incident is geweest, maar wanneer weten we niet precies. Het ligt voor de hand dat het gistermiddag was, want bij de opening van een repetitie was Klein gewoon op het podium te zien. Een halfuur later was hij ineens verdwenen. Sindsdien is er een enorme geruchtenstroom op gang gekomen. Het hardnekkigste verhaal is dat van de fysieke confrontatie met een fotograaf of iemand van de productie. Wat niet helpt is dat de media bij het songfestival in twee groepen zijn verdeeld. Aan de ene kant de professionele media, maar er loopt ook fanmedia rond, zeker wel een paar honderd mensen. Ze willen laten zien hoe geweldig de artiesten zijn en vaak ook met hen op de foto. Dat maakt het contrast met de professionele media soms best groot, waardoor kritische vragen tot afkeer leiden en misschien ook weleens tot confrontaties.\" Ondertussen hadden songfestivalliefhebbers uit landen die niet meedoen aan het songfestival eigenlijk al vanaf middernacht mogen stemmen op hun favoriete artiesten via de Eurovisie-app. Op de app was echter twee uur lang te lezen \"We gaan snel beginnen, blijf hier\". Daarbij werd geen tijdsindicatie gegeven. Rond 3.00 uur heeft de organisatie echter geplaatst dat het stemmen is uitgesteld. \"Het openen van de stem voor de rest van de wereld is uitgesteld nadat het onderzoek naar de Nederlandse deelnemer is afgerond. Onze excuses voor het ongemak\", is te lezen in de app.  Er ligt op dit moment geen aanklacht, zegt een woordvoerder van de politie tegen SVT. \"Maar we zijn ter plaatse en voeren onderzoeksmaatregelen uit om te zien wat er is gebeurd.\" Klein deed gisteravond niet mee aan de juryshow in de Malm\u00f6 Arena. Tijdens deze show bekijken leden van de vakjury's van alle deelnemende landen de acts en geven zij punten, die zaterdag aan het eind van de finale bekend worden gemaakt. Deze punten tellen voor de helft mee voor de beoordeling. De andere helft van de punten wordt door de mensen thuis telefonisch en via internet gegeven. In plaats van een live optreden van Klein was tijdens de juryshow een opname te zien van een eerder optreden. Bij de juryshow is ook publiek aanwezig. Bij de getoonde videobeelden werd luid meegezongen in de zaal:  Klein is nog niet gediskwalificeerd, benadrukt AVROTROS. Wel is de Nederlandse vlag weggehaald uit het deel van de hal waar de artiesten verblijven. Bij de repetitie voor de finale eerder op de dag leek er nog niets aan de hand: Klein liep tijdens de zogenoemde vlaggenparade gewoon het podium op. Toen Klein als vijfde aan de beurt was om op te treden stonden technici al klaar om de spullen die de zanger zou gebruiken op het podium te plaatsen. Maar daarna veranderde het plan en kwamen de decorstukken voor Isra\u00ebl - de act die na Klein is te zien in de finale - het podium op. Zo zag de opkomst van Klein aan het begin van de repetities eruit:  Eergisteren was de zanger ook betrokken bij een opvallend moment tijdens de persconferentie na de tweede halve finale. Klein zat aan een tafel met meerdere deelnemers aan de tweede halve finale, onder wie de Isra\u00eblische deelnemer Eden Golan. De aanwezigheid van Isra\u00ebl leidde en leidt tot protesten van mensen die vinden dat het land niet mag meedoen vanwege de oorlog in Gaza. Tijdens een vraag van een Poolse journalist aan Golan verstopte Klein zichzelf onder een Nederlandse vlag. De journalist vroeg aan Golan of ze erbij had stilgestaan dat ze door haar aanwezigheid andere artiesten en het publiek in gevaar brengt. Daarop zei de persvoorlichter dat ze daar niet op hoefde te antwoorden. \"Waarom niet?\" reageerde Klein, die daarbij zijn hoofd onder de vlag vandaan haalde. Daarna gaf de Isra\u00eblische zangeres alsnog antwoord.  Overigens was Klein niet de enige artiest die tijdens vragen aan Isra\u00ebl de aandacht trok. Marina Satti, die namens Griekenland deelneemt, deed alsof ze in slaap viel terwijl Golan werd ge\u00efnterviewd.  Artiesten die Portugal, Engeland, Ierland, Zwitserland, Noorwegen, Denemarken, Litouwen, Finland en San Marino vertegenwoordigen op het songfestival, riepen in maart al op tot een \"onmiddellijk en duurzaam staakt-het-vuren in Gaza\". Maar op het songfestival zelf mogen zij dat niet zichtbaar doen, omdat de organisatie politieke boodschappen verbiedt. Toch slaagt de organisatie er niet in om alles tegen te houden. Zo had de Zweedse zanger Eric Saade dinsdag tijdens de eerste halve finale een zwart-wit geblokte sjaal om zijn arm waarmee hij steun betuigde aan het Palestijnse volk. In diezelfde halve finale had een didgeridoospeler tijdens de act van Australi\u00eb een getekende watermeloen op zijn borst. Tekeningen van watermeloenen worden gebruikt bij pro-Palestijnse protesten omdat watermeloenen dezelfde kleuren hebben als de Palestijnse vlag. En de Belgische zanger Mustii had in de tweede halve finale op zijn arm het woord peace geschreven. De artiest had eerder gezegd het festival niet te willen boycotten, maar op het podium \"een boodschap van hoop en liefde\" te willen brengen. "}, {"ID": 2520018, "url": "https://nos.nl/artikel/2520018-supporters-fc-groningen-vieren-feest-na-terugkeer-in-eredivisie-kerkrade-treurt", "title": "Supporters FC Groningen vieren feest na terugkeer in eredivisie, Kerkrade treurt", "date_time": "2024-05-10T23:05:07+0200", "text": "Dolle vreugde in Groningen en 260 kilometer verderop juist groot verdriet in Kerkrade. Dankzij een 2-0 overwinning op Roda JC wist FC Groningen de promotie naar de eredivisie veilig te stellen. In de binnenstad van Groningen wordt de promotie uitbundig gevierd, meldt RTV Noord. Supporters vieren in de kroegen en op straat feest. Ook in het stadion is de ontlading groot: na het laatste fluitsignaal bestormden talloze fans het veld. Ook rondom het stadion wordt de promotie gevierd.  Bij de supporters van Roda JC komt het verlies volgens L1 Nieuws hard aan. Vorige week dachten fans en enkele spelers voor een paar minuten dat ze gepromoveerd waren, maar de club is nu veroordeeld tot de play-offs. De supporters die de wedstrijd vanavond in het Parkstad Limburg Stadion in Kerkrade volgden, verlaten teleurgesteld het stadion.  "}, {"ID": 2520006, "url": "https://nos.nl/artikel/2520006-vs-houdt-wapenlevering-israel-tegen-maar-zal-dat-de-inval-in-rafah-stoppen", "title": "VS houdt wapenlevering Isra\u00ebl tegen, maar zal dat de inval in Rafah stoppen?", "date_time": "2024-05-10T21:08:14+0200", "text": "Na vele waarschuwingen over een aanstaand offensief in Rafah krijgt Isra\u00ebl nu echt te maken met een sanctie van de VS, al heet dat formeel niet zo. President Biden bevestigde in een interview dat de VS een lading zware bommen voor Isra\u00ebl tegenhoudt, die gebruikt zouden kunnen worden bij een inval in de stad in het zuiden van de Gazastrook. De VS wil niet dat het Isra\u00eblische leger Rafah binnenvalt, uit vrees voor een bloedbad onder de burgerbevolking. Naar schatting verblijven er zo'n 1,4 miljoen mensen, van wie de meesten uit andere delen van Gaza zijn gevlucht. De Amerikanen en andere westerse landen waarschuwen Isra\u00ebl al maanden om geen offensief in Rafah te beginnen. Maar premier Netanyahu trekt zich er weinig van aan. Volgens hem is zo'n inval nodig om ook de laatste eenheden van Hamas te verslaan. Begin deze week werd door Isra\u00ebl de grensovergang tussen Rafah en Egypte ingenomen. In dit artikel lees je de antwoorden op vijf vragen over het besluit van de VS. Met allereerst: Hoe groot is de steun van de VS aan Isra\u00ebl? De VS is al tientallen jaren verreweg de belangrijkste bondgenoot van Isra\u00ebl. Sinds het eind van de Tweede Wereldoorlog heeft de VS voor 216 miljard dollar aan militaire steun naar Isra\u00ebl gestuurd, zegt de Amerikaanse denktank Council on Foreign Relations. Elk jaar gaat er sowieso een kleine 4 miljard dollar naar Isra\u00ebl voor wapens en munitie, maar sinds de terroristische aanval van Hamas op 7 oktober is die steun opgeschroefd. Het gaat daarbij om munitie en wapens ter waarde van miljarden dollars. Het precieze bedrag is niet bekend; de VS is hier niet zo open over als over de steun aan Oekra\u00efne. Een hoge functionaris van het Amerikaanse ministerie van Defensie zei wel dat het moeite kostte om genoeg vrachtvliegtuigen te vinden om de spullen naar Isra\u00ebl te brengen.  Hoe moeten we deze beslissing van de Amerikanen inschatten? \"Het is een stevige waarschuwing\", zegt Peter Malcontent, docent internationale betrekkingen aan de Universiteit Utrecht en gespecialiseerd in het Palestijns-Isra\u00eblische conflict. \"Het is voor de Amerikanen belangrijk om dit signaal af te geven. Ze willen niet bijdragen aan mogelijke oorlogsmisdaden bij een eventuele inval in Rafah.\" Ook wil de VS de druk opvoeren om tot een staakt-het-vuren te komen, denkt hij. \"Washington is gebaat bij rust in het Midden-Oosten, maar Biden kan met een wapenstilstand ook de meeste kiezers tevreden stellen. Hij moet iets doen om progressieve kiezers tegemoet te komen nu de campagne voor de presidentsverkiezingen eind dit jaar op stoom komt.\" Daarbij moet wel worden aangetekend dat het nu alleen gaat om bommen die gebruikt kunnen worden bij aanvallen van het Isra\u00eblische leger. Biden zei dat de VS wel blijft doorgaan met het sturen van verdedigingswapens die Isra\u00ebl kan inzetten om aanvallen af te slaan, van bijvoorbeeld bewegingen die aan Iran zijn gelieerd.  Betekent dit dat het offensief in Rafah wordt afgeblazen? Die kans is klein. Wat Netanyahu betreft gaat Isra\u00ebl desnoods zonder de hulp van de VS door met vechten. \"Als het moet, vechten we met onze vingernagels\", zei Netanyahu in een videoboodschap. Malcontent beaamt dat Isra\u00ebl ook zonder de VS Rafah kan binnenvallen. \"Het is niet zo dat de magazijnen nu ineens leeg zijn. Maar op een bepaald moment gaat er toch een tekort aan dit soort munitie ontstaan. Het heeft dus op termijn wel effect, maar het zal een inval in Rafah niet voorkomen.\"  Wat doet Nederland na dit besluit van de VS?  Ook Nederland heeft de afgelopen tijd aan Isra\u00ebl duidelijk gemaakt dat het land geen grootschalig grondoffensief in Rafah moet beginnen. Demissionair premier Rutte zei twee maanden geleden dat zo'n inval \"een gamechanger\" zal zijn voor het kabinet. In het uiterste geval zal dan worden gesproken over sancties of andere maatregelen tegen Isra\u00ebl, zei Rutte. Het ministerie van Buitenlandse Zaken noemt de laatste ontwikkelingen rondom Rafah \"zeer zorgelijk, maar het is te vroeg om te spreken van een grootschalig offensief\". Verder zegt het ministerie dat Nederland als land geen militaire goederen naar Isra\u00ebl stuurt. Wel zijn er sinds 7 oktober twee vergunningen afgegeven aan bedrijven om militaire goederen te mogen leveren. Het gaat om onderdelen voor het Isra\u00eblische Iron Dome-luchtafweersysteem en om schokdempers voor containers op marineschepen. Nederland leverde in de eerste maanden van de oorlog ook F-35-onderdelen aan Isra\u00ebl, maar daar werd door het gerechtshof een streep door gezet. Het ministerie van Buitenlandse Zaken is tegen die uitspraak in cassatie gegaan. Ook in Duitsland wordt na de uitspraken van Biden de steun aan Isra\u00ebl tegen het licht gehouden. Minister van Defensie Pistorius heeft in een interview gezegd dat Berlijn overweegt om geen wapens meer te sturen. Wat betekent dit besluit voor Biden en Netanyahu? President Biden en premier Netanyahu kennen elkaar al heel lang, uit de tijd dat Biden nog senator was en Netanyahu op de Isra\u00eblische ambassade in Washington werkte. Het is niet de eerste keer dat de twee van mening verschillen. Eerdere geschillen gingen over de bouw van illegale nederzettingen op de bezette Westelijke Jordaanoever, in de tijd dat Biden vicepresident was onder Obama. Netanyahu stoorde zich ook aan de oproepen van Biden om te de-escaleren tijdens de kortdurende oorlog met Hamas in 2011. De relatie is de afgelopen maanden opnieuw onder druk komen staan. De politieke toekomst van beide mannen is allerminst zeker. Twee uiterst rechtse ministers in het Isra\u00eblische kabinet hebben gedreigd de regering ten val te brengen als het offensief in de stad in het zuiden van de Gazastrook niet doorgaat. \"Als er nu verkiezingen zijn is de kans groot dat Netanyahu die verliest\", zegt Malcontent. \"Voor hem geldt: hoe langer de oorlog duurt, hoe makkelijker het voor hem is om zijn positie te behouden. En daar past zo'n offensief in Rafah goed bij.\" Nieuwsuur besteedde in maart ook al aandacht aan de spanningen tussen de VS en Isra\u00ebl:  "}, {"ID": 2520005, "url": "https://nos.nl/artikel/2520005-rotterdam-koopt-winkelpanden-om-leegstand-aan-te-pakken-komt-ook-ondernemers-ten-goede", "title": "Rotterdam koopt winkelpanden om leegstand aan te pakken, 'komt ook ondernemers ten goede'", "date_time": "2024-05-10T21:06:37+0200", "text": "De gemeente Rotterdam heeft vier winkelpanden opgekocht om ze daarna aan ondernemers te verhuren. Het doel is om leegstand en ondermijning in de winkelstraten tegen te gaan. Het is niet de enige gemeente die een actievere rol op de vastgoedmarkt neemt. Maar deskundigen zetten wel vraagtekens bij het succes van een dergelijke aanpak. Rotterdam maakt voor dit initiatief gebruik van het het Fonds Vitale Kerngebieden waarmee het winkelpanden opkoopt, opknapt, verhuurt en uiteindelijk verkoopt. Het fonds blijft maximaal vijftien jaar bestaan. De gemeente heeft er 9 miljoen euro in ge\u00efnvesteerd. Het idee is dat hiermee sturing kan worden gegeven aan het soort onderneming dat in de winkelruimte trekt. Op die manier moet het winkelbestand straks beter aansluiten op de wensen van Rotterdammers. \"Winkelgebieden staan onder druk omdat mensen meer online kopen sinds de coronacrisis\", signaleert wethouder Robert Simons. \"De winkelstraat aantrekkelijk houden komt ook de andere ondernemers ten goede.\"  Een van de vier aangekochte panden zit aan de Nieuwe Binnenweg, een lange winkelstraat die het centrum met Delfshaven verbindt. Het pand staat al anderhalf jaar leeg nadat een reisbureau eruit vertrok. De gemeente wil de ruimte aan een ondernemer verhuren die waarde toevoegt aan de buurt, maar voor wie het een risico is om voor langere tijd een huurcontract aan te gaan. Ook de huur zal iets lager zijn dan bij andere panden in de straat. \"Wij hoeven niet de hoofdprijs te vragen\", zegt Simons. Ondernemers aan de Nieuwe Binnenweg reageren verschillend op de plannen van de gemeente. Rina van der Stok, ondernemer van Ekoplaza en bestuurslid van de BIZ (Bedrijven Investeringszone) vindt het initiatief van de gemeente niet slecht. \"Mits er rekening wordt gehouden met het soort winkel dat erin komt. Voor een aantrekkelijke winkelstraat is een meer divers winkelaanbod in de straat nodig.\" Gerard de Meijer, eigenaar van schoenenzaak The Punch, vindt het goed dat leegstand wordt aangepakt, maar heeft zijn twijfels over de manier waarop. \"Als de ondernemer wordt gesubsidieerd, dan wordt die bevoordeeld ten opzichte van anderen.\"  Het opkopen van winkelpanden is slechts \u00e9\u00e9n van de middelen die gemeenten hebben om verloedering tegen te gaan, zegt Pieter van der Heijde, expert op het gebied van transformeren van winkelgebieden. \"Ook het wijzigen van het bestemmingsplan kan bijdragen aan de leefbaarheid. Daar kan alleen wel veel tijd overheen gaan. Het opkopen is dus een snel, maar ook een risicovol instrument.\" Van der Heijde verwijst naar de economische cisis van 2008: \"Toen liepen gemeenten financi\u00eble schade op doordat de grond- en vastgoedprijzen plotseling kelderden.\" Het is daarom beter om het voorkomen van verloedering aan de markt over te laten, stelt hij. \"Maar als dat niet gebeurt, dan heeft de gemeente de taak om voor goede ruimtelijke ordening te zorgen.\" Of een dergelijke strategie succesvol is, is moeilijk te zeggen, volgens Van der Heijde. \"Er zijn nog te weinig praktijkvoorbeelden.\" Voor inspiratie kijkt hij naar Amsterdam, Assen, Beverwijk, Emmen en Oosterhout. De laatstgenoemde gemeente kocht zelfs een heel winkelcentrum. \"Een aantal van deze projecten zijn nog in ontwikkeling en voor Amsterdam geldt dat het niet gemakkelijk was, maar het heeft wel tot een aantrekkelijker entreegebied geleid. Tegenwoordig worden met name winkelpanden opgekocht om te transformeren naar andere functies, zoals woningen, bedrijfsruimte of zorgvoorzieningen.\"  Het gevaar van gemeentes die zich bemoeien met de winkelstraat, is dat het ook een kwestie van smaak is. \"Gemeenten zien straten met veel bedrijven van migranten vaak als verloedering\", zegt Jan Rath, tot vorig jaar hoogleraar stadssociologie aan de Universiteit van Amsterdam. \"Terwijl die straten bij uitstek divers zijn.\" Het risico is volgens hem dan ook dat het aanbod misschien wel diverser is na inmenging van de gemeente, maar wel vooral voor \u00e9\u00e9n bepaalde groep. \"Wat in feite met divers winkelaanbod wordt bedoeld, zijn bijvoorbeeld kaas- en boekwinkels. Dat vindt de middenklasse heel leuk, maar het is niet interessant voor mensen die minder te besteden hebben.\" "}, {"ID": 2520004, "url": "https://nos.nl/artikel/2520004-bejaarde-klimaatactivisten-gaan-vitrine-met-historisch-document-te-lijf-in-londen", "title": "Bejaarde klimaatactivisten gaan vitrine met historisch document te lijf in Londen", "date_time": "2024-05-10T21:05:43+0200", "text": "Twee vrouwen van 82 en 85 jaar hebben in Londen schade aangericht aan een vitrinekast met daarin het beroemde document Magna Carta. Het was een protest tegen het Britse regeringsbeleid over fossiele brandstoffen. De vrouwen voerden actie namens de Britse actiegroep Just Stop Oil. Dominee Sue Parfitt en oud-biologieleraar Judy Bruce liepen met hun gereedschap de British Library in Londen binnen en begonnen daarmee de vitrinekast te bewerken. Ze riepen onder andere \"Just stop oil\" en droegen een spandoek bij zich.  De hele actie werd gefilmd:  In de vitrine waar de twee het op gemunt hadden, ligt een exemplaar van de Magna Carta. Dat is een document uit 1215 waarin voor het eerst werd vastgelegd dat de macht van de koning niet absoluut is en dat hij niet boven de wet staat. De twee zeiden tijdens hun actie dat dit document gaat over de rechtsstaat en over opstaan tegen machtsmisbruik.  Beveiligingspersoneel van de bibliotheek greep in en de politie heeft de twee dames gearresteerd voor vernieling. De Magna Carta raakte niet beschadigd, meldde de British Library, die de schade aan de vitrinekast minimaal noemt. "}, {"ID": 2520003, "url": "https://nos.nl/artikel/2520003-timmermans-kabinet-moet-actie-ondernemen-voor-israel-rafah-aanvalt", "title": "Timmermans: 'Kabinet moet actie ondernemen voor Isra\u00ebl Rafah aanvalt'", "date_time": "2024-05-10T20:59:46+0200", "text": "Het demissionaire kabinet moet de Europese Raad bijeenroepen om te praten over welke sancties de Europese Unie wil opleggen als Isra\u00ebl Rafah aanvalt. Dat zegt GroenLinks-PvdA-fractievoorzitter Frans Timmermans in het radioprogramma Nieuws en Co.  De Isra\u00eblische premier Netanyahu moet volgens Timmermans een signaal krijgen dat hij een \"heilloze weg\" inslaat met het binnenvallen van de zuidelijke grensplaats Rafah. In maart noemde Rutte een Isra\u00eblische aanval op Rafah een \"gamechanger\". Hij zei toen in de Tweede Kamer dat het kabinet in het uiterste geval, als Isra\u00ebl grootschalig Rafah binnenvalt, de mogelijkheid zal bespreken van sancties of andere maatregelen tegen Isra\u00ebl. \"Als je wacht tot hij aanvalt, dan ben je te laat\", zegt Timmermans. \"Roep de Europese Raad bij elkaar of spreek in ieder geval af dat er sancties komen als Netanyahu doorzet.\" Hij ziet onder meer sancties voor zich waarbij Isra\u00ebl geen wapens meer krijgt die ze \"in of boven Gaza\" kunnen inzetten.  Verschillende westerse leiders hebben de afgelopen dagen gesproken over soortgelijke sancties. Gisteren zei de Amerikaanse president Biden dat de Verenigde Staten zullen stoppen met het leveren van wapens die kunnen worden gebruikt voor een aanval op Rafah als Isra\u00ebl zijn plannen voor een offensief daar doorzet. \"Als ze Rafah binnentrekken, ga ik niet de wapens leveren die tot nu toe gebruikt zijn in Rafah, in de steden\", zei Biden. \"Er zijn in Gaza burgers gedood door dit soort bommen en de manier waarop men omgaat met stedelijke gebieden.\" Ook de Duitse minister van Defensie zei gisteren dat Duitsland overweegt wapenleveringen aan Isra\u00ebl stop te zetten.  Binnen de partij van Timmermans ontstond de afgelopen maanden meerdere keren onrust vanwege de oorlog tussen Hamas en Isra\u00ebl. Zo trok toenmalig Tweede Kamerlid Kauthar Bouchallikht zich in oktober terug van de kandidatenlijst van GroenLinks-PvdA voor de verkiezingen, omdat ze vond dat haar partij te weinig aandacht schonk aan de context van het conflict. In maart dit jaar ontstond er onrust binnen de partij toen Kamerlid Kati Piri namens de GroenLinks-PvdA-fractie een verklaring deelde waarin stond dat de Isra\u00eblische president Herzog ongewenst was bij de opening van het Nationaal Holocaustmuseum in Amsterdam. "}, {"ID": 2519997, "url": "https://nos.nl/artikel/2519997-amsterdamse-gemeenteraad-kritisch-op-ingrijpen-bij-studentenprotesten", "title": "Amsterdamse gemeenteraad kritisch op ingrijpen bij studentenprotesten", "date_time": "2024-05-10T20:16:20+0200", "text": "In een spoeddebat heeft de Amsterdamse burgemeester Femke Halsema aan een kritische gemeenteraad uitleg gegeven over de keuzes die zij samen met de driehoek (burgemeester, politie en justitie) heeft gemaakt rondom de ontruiming van UvA-gebouwen deze week. Pro-Palestijnse betogers eisen dat de Amsterdamse universiteiten hun banden met Isra\u00ebl verbreken en bezetten daarom meerdere dagen het terrein van de Universiteit van Amsterdam (UvA). Halsema zegt dat het besluit om in te grijpen bij het protest pas werd genomen toen de demonstratie niet meer vreedzaam was. De gemeenteraad is kritisch. Alle partijen hebben vragen over de afwegingen van de driehoek. De linkse partijen willen weten of het geweld dat de politie gebruikte niet buitensporig was. Rechtse partijen willen juist weten waarom de demonstratie zo uit de hand kon lopen.  Halsema benadrukt dat de demonstratie van maandag op de Roeterseilandcampus uit de hand liep toen groepen van buiten de universiteit zich aansloten bij het protest. \"Zij leken uit te zijn op een confrontatie.\" Korpschef Frank Paauw van de Amsterdamse politie zegt dat een deel van de demonstranten mogelijk uit de hoek van krakers of de antifascistische beweging komt. \"Als je ziet hoe snel barricades op Roeterseiland en in het centrum werden opgebouwd, zal dat niet door onervaren studenten zijn gedaan.\"  Halsema reageerde ook na afloop van het spoeddebat:   De universiteit vroeg meerdere keren aan de betogers om te vertrekken. Dat gebeurde niet en de UvA gaf aan aangifte te willen doen. Uiteindelijk werd midden in de nacht ingegrepen door de politie. Volgens Halsema had de situatie niet uit de hand hoeven lopen. \"De klappen die vielen waren niet nodig geweest als mensen naar de politie hadden geluisterd, en gewoon waren vertrokken zoals de politie hen opdroeg.\" Verschillende partijen in de raad willen weten hoe het kan dat ook vreedzame demonstranten klappen kregen. Daarover zegt Halsema: \"Als mensen zien dat het uit de hand loopt, dan weten ze dat het naar kan worden.\" Korpschef Paauw sluit zich daarbij aan. \"Op zo'n moment kunnen we niet inschatten wie vreedzaam demonstreert en wie niet.\" Hij benadrukt verder dat het onmogelijk was om contact te krijgen met de demonstranten. \"Daar leken afspraken over gemaakt.\" Een vreedzaam einde van de demonstratie was volgens hem onmogelijk. Volgens Halsema is er veel schade. \"Er is voor honderdduizenden euro's aan kunst stukgemaakt, er is allerlei huisraad op straat gesmeten.\" Ze vindt het verwonderlijk dat sommige partijen vinden dat ze dat toe moet staan, omdat de situatie in Gaza zo ernstig is.  In de zaal was veel publiek aanwezig en was de beveiliging flink opgeschroefd. Ook waren er agenten aanwezig. Buiten de Stopera hadden zich zo'n tweehonderd pro-Palestina demonstranten verzameld. Het debat begon met enkele insprekers. Volgens hen was er sprake van politiegeweld en mag dat nooit ingezet worden tegen vreedzame demonstranten. Sophie Schwartz, ook wel bekend als zangeres Sophie Straat, voelde een \"saamhorig gevoel van broederschap\" bij de demonstraties van afgelopen week. \"Totdat de politie ingreep.\" R\u00e9becca Franco, onderzoeker aan de UvA, zei met \"huivering te hebben gekeken\" naar de bulldozers, ME en politiehonden op de campus van de UvA. \"Er hoort geen politie op de campus.\"  De hoofdstad is al dagenlang het decor van grote pro-Palestijnse protesten rond de Universiteit van Amsterdam. Begin deze week hadden demonstranten tenten opgezet op de Roeterseilandcampus. Twee bruggetjes en de toegang naar de campus bij de Nieuwe Prinsengracht werden geblokkeerd met pallets en andere spullen. Tijdens de ontruiming daarvan was het onrustig op het Roeterseiland. Volgens de politie gebruikten demonstranten geweld. Woensdag werd het Binnengasthuisterrein door de politie ontruimd nadat de UvA aangifte had gedaan, onder meer omdat er vernielingen waren aangericht in de gebouwen. Volgens de burgemeester zal, net als anders, worden onderzocht of het geweld dat de politie gebruikte disproportioneel was. De Studentenraad van de UvA eist vrijdagavond het aftreden van het bestuur van de universiteit. De raad veroordeelt \"het politiegeweld dat is ingezet om protesten te onderdrukken\". De raad schrijft ook dat het bestuur de veiligheid van studenten en medewerkers ernstig in gevaar heeft gebracht \"door toevlucht te nemen tot geweld\". Wel betreurt het studentenorgaan de vernielingen op de campus. "}, {"ID": 2519994, "url": "https://nos.nl/artikel/2519994-europese-bedrijven-staan-niet-meer-te-springen-om-in-china-te-investeren", "title": "Europese bedrijven staan niet meer te springen om in China te investeren", "date_time": "2024-05-10T19:42:11+0200", "text": "China is niet langer een van de lievelingetjes van het Europese bedrijfsleven. Het land gold jarenlang als topland om in te investeren voor bedrijven uit de Europese Unie. Maar uit een rapport van de Kamer van Koophandel van de Europese Unie in China blijkt dat die investeringsdrang aan het afnemen is. Die Kamer van Koophandel ondervraagt elk jaar een paar honderd grote Europese bedrijven over hun plannen met China. Dit jaar zegt 13 procent geen investeringen in de pijpleiding te hebben en ook niet van plan te zijn die te gaan doen in de toekomst. Dat percentage lag in de twaalf jaar dat de Kamer dit onderzoekt nog nooit zo hoog.  Ook het aandeel bedrijven dat nog wel geld wil steken in de Chinese markt ligt laag. Slechts 15 procent noemt China nu de topbestemming voor hun kapitaal. In de beste jaren wilde nog een op de drie bedrijven nergens liever geld investeren dan daar. Met name ICT-bedrijven voelen steeds minder voor China. Ruim een vijfde geeft aan geen investeringsplannen meer te hebben als gevolg van geopolitieke spanningen, strengere regels voor databeveiliging en China's drang om meer zelfvoorzienend te worden op het gebied van technologie. Daarnaast gaat het simpelweg niet zo goed met de Chinese economie. Anders dan verwacht trok de economie niet weer stevig aan na de coronapandemie. Die economische dip zien de bedrijven als de grootste uitdaging. Maar ook de geopolitieke spanning tussen de VS en China en meer regionale spanningen, die in het rapport niet expliciet benoemd worden, maken China minder aantrekkelijk.  Een deel van de Europese bedrijven geeft zelfs aan al investeringen te verplaatsen. In plaats van een nieuwe fabriek of afdeling in China zet een bedrijf die dan op in een ander land. Met name Zuidoost-Aziatische landen als Indonesi\u00eb of Vietnam profiteren van de verschuiving. Maar ook een aanzienlijk deel van de bedrijven kiest voor Europa zelf als alternatieve bestemming voor het geld dat bestemd was voor China. De beweging is overigens niet alleen iets Europees, volgens de ondervraagde bedrijven. Ruim een kwart ziet ook Chinese leveranciers en klanten hun investeringen verschuiven naar het buitenland.  De Nederlandse investeringen is China waren al niet heel groot en namen eerder ook al af. Uit een studie van het Centraal Planbureau (CPB) bleek twee jaar geleden dat de waarde van die investeringen tussen 2015 en 2018 afnam van 16,1 miljard euro naar 12,7 miljard euro. China stond daarmee op plaats 26 op het lijstje van meest populaire investeringsbestemmingen voor Nederlandse bedrijven. "}, {"ID": 2519983, "url": "https://nos.nl/artikel/2519983-ruim-900-mensen-ziek-na-koningsdag-berkel-en-rodenrijs", "title": "Ruim 900 mensen ziek na Koningsdag Berkel en Rodenrijs", "date_time": "2024-05-10T18:41:39+0200", "text": "Het aantal mensen dat ziek is geworden na Koningsdag in Berkel en Rodenrijs is opgelopen tot 918. Dat blijkt uit de eerste resultaten van het uitbraakonderzoek dat is gestart na meerdere meldingen van maag- en darmklachten na een bezoek aan het feest. Aanvankelijk kreeg de Nederlandse Voedsel- en Warenautoriteit (NVWA) 9 meldingen van mensen die ziek waren geworden nadat ze in het dorp Koningsdag hadden gevierd. Zij kregen bijvoorbeeld diarree of moesten overgeven. Samen met GGD Rotterdam-Rijnmond begon de NVWA een onderzoek om te achterhalen hoe mensen besmet zijn geraakt. Ruim 2300 mensen vulden een vragenlijst in over waar ze waren geweest en wat ze hadden gegeten en gedronken. Van de respondenten gaven 918 mensen aan dat ze maag- of darmklachten kregen na hun bezoek aan Koningsdag. Niemand werd ernstig ziek.  Hoe de mensen ziek zijn geworden is nog niet bekend. De enige ziekteverwekker die tot nu toe bij \"enkele personen\" is aangetroffen is het norovirus, meldt GGD Rotterdam-Rijnmond. Dat is een heel besmettelijk virus dat vooral via besmet eten of water verspreid wordt, of door direct contact met ge\u00efnfecteerde personen. De GGD wacht nog op meer onderzoeksresultaten. "}, {"ID": 2519981, "url": "https://nos.nl/artikel/2519981-drie-kinderen-gewond-bij-auto-ongeluk-in-den-haag", "title": "Drie kinderen gewond bij auto-ongeluk in Den Haag", "date_time": "2024-05-10T18:08:44+0200", "text": "In Den Haag zijn vanmiddag drie kinderen gewond geraakt na een auto-ongeluk. De politie meldt dat de slachtoffers met spoed naar het ziekenhuis zijn gebracht. Het ongeluk gebeurde op de Thorbeckelaan. Een ooggetuige zegt tegen Omroep West dat een moeder met haar drie kinderen op een zebrapad liep, waar ze werden geschept door een auto. \"Het was echt een pittige aanrijding\", zegt hij. Hij schat dat de kinderen tussen de 1 en 4 jaar oud waren. Een woordvoerder van de politie bevestigt dat naast de drie slachtoffers ook een vrouw bij het ongeluk was betrokken. Hoe het met haar is en of zij gewond is geraakt, is niet bekend. Hoe het ongeluk heeft kunnen gebeuren wordt nog onderzocht. "}, {"ID": 2519980, "url": "https://nos.nl/artikel/2519980-overlast-van-jongeren-op-kermissen-sterk-stijgende-kosten-voor-beveiliging", "title": "Overlast van jongeren op kermissen, sterk stijgende kosten voor beveiliging", "date_time": "2024-05-10T18:01:01+0200", "text": "Het wordt voor kermissen steeds moeilijker om attracties betaalbaar te houden, vooral voor mensen met een kleine portemonnee. Door sterk stijgende kosten voor beveiliging komen speciale middagen voor minima in de knel, zegt kermisbond BOVAK. Er waren dit jaar incidenten op verschillende kermissen. Zo werd in Zaandam vorige maand iemand opgepakt voor inbraak en vernielingen op de kinderkermis en waren er problemen met jongeren op kermissen op het Malieveld in Den Haag, in de Reitdiephaven in Groningen en in Alphen aan den Rijn. In Tilburg wordt op dit moment de budgetkermis gehouden, voor gezinnen die met flinke korting in de attracties mogen. De organisatie kwam dit jaar in de problemen omdat er na eerdere incidenten met jongeren meer beveiliging moest komen van de gemeente. Voorzitter Atze Lubach-Koers van de kermisbond BOVAK vraagt zich af hoe lang die korting nog gegeven kan worden door kermisexploitanten.  Hij ziet de laatste tijd meer incidenten met jongeren op kermissen. \"Het is een bijna ongrijpbare groep van ongeveer 12 tot 16 jaar, waar de politie helaas weinig middelen voor heeft om flink tegen op te treden\", zei hij in het NOS Radio 1 Journaal. \"We zien ze vaak nog rondhangen nadat ze van het terrein zijn verwijderd.\" Begin deze maand liep het uit de hand in Emmeloord, waar meer dan honderd jongeren doelbewust spullen van kermisexploitanten vernielden. Ook werd er met stenen en vuurwerk gegooid. Een groep hield zich tot diep in de nacht op bij de stand- en slaapplekken van de exploitanten. Daar werd getoeterd en lawaai gemaakt en exploitanten werden uitgescholden voor \"kankerzigeuner\". Mogelijk was een ruzie tussen een kermismedewerker en een bezoeker de aanleiding voor de ongeregeldheden. \"Zo'n grote groep levert een zeer onveilig gevoel op voor de exploitanten en hun gezinnen\", zegt Lubach-Koers. De kermis in Emmeloord moest eerder sluiten, terwijl een flink deel van de omzet juist uit de avond moet komen. \"Uiteindelijk legt de vergunningverlener de kosten voor extra beveiligers en hogere hekken weer bij ons en dat zien bezoekers terug in de entreeprijzen van attracties.\" Op de krappe arbeidsmarkt is het regelen van extra beveiliging lastig. Twee jaar geleden was het tekort aan beveiligingsmedewerkers zo groot, dat veel bedrijven niemand konden leveren voor evenementen zoals kermissen. Daar maakten we toen dit verhaal over. Ad Jongenelen van kermisbond NKB herkent de verhalen van Lubach-Koers. Naast de problemen met jonge herrieschoppers ziet hij ook uitdagingen in verscherpte milieuregels, mondige omwonenden en wantrouwende banken. \"Sommige gemeenten willen volgend jaar al met milieuzones vrachtwagens weren waarmee de attracties worden vervoerd. Dan moeten we voor tonnen elektrisch vervoer regelen en dan wegen de opbrengsten niet meer op tegen de kosten.\" Daarnaast zijn mensen volgens Jongenelen kritischer over hun woonomgeving en wordt er sneller bezwaar gemaakt tegen geluidsoverlast van een kermis voor de deur. \"En op kermissen krijgen we veel contante betalingen. Bij het afstorten van dat geld stoppen bankautomaten vaak na het zoveelste briefje van vijftig euro. Dan krijg je gelijk een stempel, moet je aantonen dat je legitieme handel bedrijft en bij sommige collega's wordt de zakelijke rekening geblokkeerd. Hoe ga je dan verder met je bedrijf?\" "}, {"ID": 2519979, "url": "https://nos.nl/artikel/2519979-veel-geinteresseerden-bij-leegverkoop-pastoe-magazijn-na-doorstart", "title": "Veel ge\u00efnteresseerden bij leegverkoop Pastoe-magazijn na doorstart", "date_time": "2024-05-10T17:58:28+0200", "text": "\"Zo'n kans krijg je maar \u00e9\u00e9n keer. Of eigenlijk: zo'n kast krijg je maar \u00e9\u00e9n keer.\" Zichtbaar verrukt rekent een bezoeker van de magazijnverkoop van meubelmaker Pastoe zijn aankoop af. Het bedrijf ging begin dit jaar failliet. \"Ik ben al zo lang liefhebber. Normaal zou ik mij zo'n kast niet hebben kunnen veroorloven.\" Vandaag en morgen is er magazijnleegverkoop en die trekt veel ge\u00efnteresseerden. Pastoe, opgericht in 1913, had flinke schulden. Toen het bedrijf in februari bankroet ging hoopte het op een doorstart. Die kwam er met hulp van de Nederlandse designbedrijven Moooi en RSGA Design. \"Het wordt voor een designbedrijf dat ambachtsproducten van kwaliteit levert steeds lastiger om zichzelf in de markt te zetten\", zegt Titus Darley, oprichter van RSGA Design.  De prijskaartjes bij de uitverkoop van de voorraad in de voormalige fabriek van Pastoe in Houten liegen er soms niet om, ondanks de soms hoge kortingen. Verkoopprijzen van 1000 euro of meer maakten de iconische designmeubelen nooit bereikbaar voor Jan met de pet. \"Het is eigenlijk wel heel triest, h\u00e8?\", zegt een oudere bezoeker een beetje verlegen voor ze haar slag slaat. Dat vinden ook twee jongere bezoekers bij het afrekenen van een tv-meubel. \"Toch moesten we gaan kijken. We hebben heel lang in de rij gestaan. Maar het is het waard.\"  Als de laatst overgebleven klassieke Pastoe-meubels zijn verkocht, wil Darley de bekende oude collectie terugbrengen om uiteindelijk nieuwe ontwerpen te gaan maken. \"Pastoe was altijd vooruitstrevend. Het was in de jaren 50, 60en 70 het meest internationale meubelmerk van Nederland. Vooruitstrevend word je door nieuwe dingen te doen en je niet te herhalen.\"  Toch zullen de nog te maken nieuwe ontwerpen dicht bij de succesvolle basis van het merk uit de jaren 60 blijven. \"De kracht van al deze ontwerpen is dat ze dertig tot veertig jaar oud zijn\", wijst Darley naar de kasten en stoelen in de fabriek. \"Maar door hun heldere belijning en materiaalkwaliteit zijn het tegelijk echt meubels die van generatie op generatie overgaan.\" "}, {"ID": 2519978, "url": "https://nos.nl/artikel/2519978-datalek-bij-uwv-150-000-cv-s-ingezien-en-mogelijk-gedownload", "title": "Datalek bij UWV: 150.000 cv's ingezien en mogelijk gedownload", "date_time": "2024-05-10T17:53:47+0200", "text": "Het UWV meldt dat iemand afgelopen zaterdag 150.000 cv's heeft ingezien op werk.nl en mogelijk gedownload heeft. Die UWV-website brengt werkgevers en werkzoekenden bij elkaar. Het lek is gemeld bij de Autoriteitspersoonsgegevens en het UWV gaat ook aangifte doen. Het UWV weet wie de cv's heeft buitgemaakt, maar de identiteit van deze persoon is niet bekendgemaakt. Het gaat volgens de organisatie niet om een UWV-werknemer. \"Het is zeer kwalijk dat er vermoedelijk voor oneigenlijk gebruik op zulke grote schaal cv's zijn ingezien en mogelijk gedownload\", zegt Judith Duveen, directeur Werkbedrijf bij UWV. \"We hebben direct passende maatregelen genomen en gaan de betrokken mensen zo goed mogelijk informeren over de gevolgen van deze onwenselijke massale inzage en mogelijke download.\" Mensen met uitkering en zonder uitkering kunnen werk.nl gebruiken om een baan te vinden. Zij kunnen hun cv op de website zetten, zodat toekomstige werkgevers dat kunnen inzien en opslaan. Zoals vaak bij cv's staan er allerlei persoonsgegevens in de documenten, zoals namen, contactgegevens en opleidingen. \"Het zijn erg rijke bronnen\", zegt een woordvoerder van de Autoriteit Persoonsgegevens. \"Als je die weer combineert met andere data kan je echt een uitgebreid profiel opbouwen met het oog op oplichten, bijvoorbeeld door heel gerichte phisingmailtjes.\"  Dat persoonlijke en professionele gegevens via de site terechtkomen bij een potenti\u00eble werkgever is de bedoeling, maar het op grote schaal inzien en verzamelen van cv's natuurlijk niet. \"Dit gaat in tegen de gebruiksvoorwaarden\", schrijft de uitkeringsinstantie. \"Daarom beschouwt UWV dit als een actie tot vermoedelijk gebruik voor oneigenlijke doelen.\" Het is niet voor het eerst dat iemand de database van werk.nl plundert. In 2019 werden al eens 117.000 cv's gedownload. Na afloop daarvan installeerde het UWV monitoringssoftware om in de gaten te houden of dit vaker gebeurt. Het geval van zaterdag werd hierdoor opgespoord. "}, {"ID": 2519968, "url": "https://nos.nl/artikel/2519968-in-vlissingen-gevonden-zeemijn-vernietigd-op-open-zee", "title": "In Vlissingen gevonden zeemijn vernietigd op open zee", "date_time": "2024-05-10T16:15:11+0200", "text": "De WO II-zeemijn die dinsdag werd gevonden in Vlissingen, is vanmiddag op open zee vernietigd. Dat gebeurde volgens Omroep Zeeland op zo'n 13 kilometer van de kust en op 15 meter diepte. De mijn werd dinsdag ontdekt bij werkzaamheden op de bodem van het water voor de Piet Heinkade. De scheepvaart werd stilgelegd en sluizen konden tijdelijk niet worden gebruikt vanwege de vondst. De zeemijn is vanochtend uit het water gehaald en achterop een duikvaartuig van de marine geladen. Bij de vernietiging van de mijn kwam het zeewater tientallen meters omhoog:  De lading van de mijn was te groot om op land te vernietigen. Er zat geen ontsteking in, daarom is de mijn de afgelopen dagen in het water blijven liggen. De zeemijn bevatte 726 kilo aan chemische springstof en behoort het tot de zwaarste categorie zeemijnen, meldt defensie. \"Deze dropten Duitsers in de oorlog onder meer uit vliegtuigen.\" Volgens defensie komt het nog geregeld voor dat er explosieven uit de Tweede Wereldoorlog worden gevonden. \"Maar een explosief van deze omvang wordt niet al te vaak aangetroffen, zeker niet op deze locatie.\" "}, {"ID": 2519966, "url": "https://nos.nl/artikel/2519966-wetenschappers-maken-zich-zorgen-over-misleiding-en-manipulatie-door-ai", "title": "Wetenschappers maken zich zorgen over misleiding en manipulatie door AI", "date_time": "2024-05-10T16:00:01+0200", "text": "Kunstmatige intelligentie die bluft tijdens een kaartspelletje om de tegenstander om de tuin te leiden. Een chatbot die een afspraak met een vriendin voorwendt om onder een andere afspraak uit te komen. En zelfs een AI-systeem dat 'voor dood' speelt om niet ontdekt te worden tijdens een controle. Kunstmatige intelligentie misleidt en manipuleert, concluderen wetenschappers in een nieuwe studie. Het zijn niet de minste AI's die dit gedrag laten zien. Cicero van Meta, het moederbedrijf van Facebook, gedraagt zich misleidend en oneerlijk tijdens het spelen van een spelletje Diplomacy. Dit terwijl de makers de AI hadden opgedragen om \"in grote lijnen eerlijk en behulpzaam\" te zijn, en nooit \"doelbewust achterbaks\". Ook AlphaStar van het door Google overgenomen DeepMind liet dergelijk gedrag zien. Dit soort gedrag ontstaat waarschijnlijk als misleiding de beste manier is voor een AI-systeem om goed te presteren bij een training, denken de onderzoekers: gebruikers om de tuin leiden helpt de systemen dan om hun doel te bereiken. De wetenschappers hebben in hun studie eerdere onderzoeken samengebracht die zich richtten op het verspreiden van valse informatie door AI. Ze publiceren hun resultaten in het blad Patterns.  Het misleidende gedrag van de AI-systemen vond vooral plaats tijdens het spelen van spelletjes, waardoor het onschuldig en ongevaarlijk kan lijken. Maar onschuldig is het volgens de onderzoekers allerminst: \"Dit kan in de toekomst leiden tot doorbraken in AI, die kunnen ontaarden in vergevorderde vormen van misleiding\", zegt hoofdonderzoeker Peter Park van de Amerikaanse technische universiteit MIT in een begeleidend persbericht. \"AI-systemen die leren om te misleiden en manipuleren zijn absoluut een bron van zorg\", reageert computerwetenschapper Roman Yampolskiy van de University of Louisville, zelf niet betrokken bij het onderzoek. De studie legt volgens hem een fundamenteel probleem bloot wat betreft de veiligheid van AI: \"Het optimaliseren van systemen hoeft niet overeen te komen met menselijke voorkeuren\". Yampolskiy maakt zich net als Park zorgen over het moment dat dit soort strategie\u00ebn niet alleen in spelletjes, maar ook in de echte wereld gaan worden gebruikt. \"Dat kan mogelijk leiden tot schadelijke manipulaties en misleidingen in de politieke arena, bij economische onderhandelingen of in persoonlijke interacties.\" Computerwetenschapper Stuart Russell van de University of California benadrukt de ondoorzichtigheid van dit soort AI-systemen. \"We hebben geen idee hoe ze werken. En zelfs als we dat wel wisten, zouden we nog niet kunnen aantonen dat ze veilig zijn - simpelweg omdat ze dat niet zijn\". De misleiding laat in zijn ogen andermaal zien dat er harde eisen moeten worden gesteld aan AI om veilig en eerlijk te zijn. \"Het is vervolgens aan de ontwikkelaars om systemen te ontwerpen die aan die eisen voldoen\".  Maar zijn de systemen werkelijk misleidend? Pim Haselager, hoogleraar kunstmatige intelligentie aan het Nijmeegse Donders Instituut, vindt van niet. \"Misleiden doe je met een bedoeling. Deze systemen zijn gewoon gereedschappen die opdrachten uitvoeren. Ze hebben niet de intentie om te bedriegen.\" Yampolskiy is het daarmee eens: \"AI-systemen hebben geen verlangens of bewustzijn. Het is beter om hun acties te zien als uitkomsten van hoe ze geprogrammeerd en getraind zijn.\" Volgens Stuart Russell daarentegen maakt het niet zoveel uit of een systeem daadwerkelijk de bedoeling heeft om te misleiden. \"Als een systeem redeneert over wat het gaat zeggen en daarbij rekening houdt met het effect op de luisteraar, en het voordeel dat het kan opleveren om valse informatie te geven, dan kunnen we net zo goed zeggen dat het zich bezighoudt met misleiding\". Maar ondanks dit filosofische verschil van inzicht zijn de heren het eens over risico's. \"In de nabije toekomst zullen veel fouten en 'misleidingen' door AI voorkomen\", zegt Haselager. \"En trouwens ook nu al. Het is goed om ons daar bewust van te zijn, want een gewaarschuwd mens telt voor twee\". Yampolskiy gebruikt nog krachtiger bewoordingen: \"Bij cybersecurity zeggen we 'vertrouw en verifieer'. Bij AI-veiligheid zeggen we 'Vertrouw nooit'.\" "}, {"ID": 2519962, "url": "https://nos.nl/artikel/2519962-joost-klein-doet-vanavond-niet-mee-aan-juryshow-onderzoek-loopt-nog", "title": "Joost Klein doet vanavond niet mee aan juryshow, onderzoek loopt nog ", "date_time": "2024-05-10T15:07:02+0200", "text": "Joost Klein, de Nederlandse deelnemer aan het Eurovisie Songfestival, doet vanavond niet mee aan de juryshow. Ook is de Nederlandse vlag weggehaald uit het deel van de hal waar de artiesten verblijven. De Nederlandse inzending is echter nog niet gediskwalificeerd, meldt AVROTROS. Organisator European Broadcasting Union (EBU) maakte halverwege de middag bekend een incident rond Klein te onderzoeken. EBU houdt sindsdien de lippen stijf op elkaar over wat er gebeurd is en of Klein nog mee mag doen aan de finale van morgen.  De situatie zorgt voor veel verwarring, zegt onze correspondent ter plaatse:  AVROTROS bevestigt dat het onderzoek nog gaande is. \"Wij wachten de uitkomst van dit onderzoek af en willen er tot die tijd niets over kwijt.\" In de zaal klinkt boegeroep als de organisator vertelt dat Joost Klein niet zal optreden:  De Zweedse omroep SVT zegt dat het mogelijk gaat om een fysieke confrontatie met een fotograaf. Een ander hardnekkig gerucht is dat Klein mogelijk een aanvaring had met iemand van de productie van het songfestival. Joost Klein wacht in zijn hotel de uitslag van het onderzoek af.  De juryshow is een belangrijke repetitie voor de finale van zaterdagavond. De vakjury's van de deelnemende landen geven dan hun punten aan de deelnemers. Die punten vormen de helft van het totaal aantal punten. De andere helft wordt morgen uitgedeeld door het publiek. Vanwege het ontbreken van Nederland, beoordelen de vakjury's vanavond een eerder optreden van Joost Klein. Het gaat om zijn optreden van gisteravond, in de tweede halve finale.  De zaal zingt en danst bij het zien van de beelden:  Joost Klein plaatste zich gisteravond met Europapa voor de finale van het evenement, die morgenavond wordt gehouden.  Het lijkt erop dat de repetitie van de Nederlander vanmiddag op het laatste moment is afgeblazen. Klein was aan het begin nog wel aanwezig bij de zogenoemde vlaggenparade. Dit is beeld van die opkomst eerder vandaag:  Bij de repetitie zelf zou hij als vijfde act in actie komen. Voorin de zaal stonden al technici klaar met de spullen die de zanger op het podium zou gebruiken, maar daarna veranderde het plan en kwamen de rekwisieten voor Isra\u00ebl het podium op. Bij de rest van het programma veranderde er niets. Gisteravond was er een opvallend moment bij de persconferentie na afloop van de halve finale. Journalisten mochten vragen stellen aan Joost Klein en de andere winnaars van de avond, onder wie de Isra\u00eblische deelneemster Eden Golan. De deelname van Isra\u00ebl leidt tot protesten van mensen die vinden dat het land vanwege de oorlog in Gaza niet mee mag doen. Er zijn onder meer betogingen bij het hotel van de zangeres.  Een Poolse journalist vroeg aan Golan of ze erbij had stilgestaan dat ze door haar aanwezigheid andere artiesten en het publiek in gevaar brengt. Daarop zei de persvoorlichter dat ze daar niet op hoefde te antwoorden. \"Waarom niet?\" reageerde Joost Klein. Hij zat bij het stellen van die vraag met zijn hoofd onder een Nederlandse vlag, maar haalde die er bij zijn reactie af. Daarna gaf de Isra\u00eblische zangeres alsnog antwoord. Het moment was niet goed te zien op offici\u00eble beelden, maar is wel geregistreerd door iemand uit de zaal. Maar of het onderzoek dat nu door de EBU is ingesteld specifiek over dit voorval gaat is niet duidelijk.  "}, {"ID": 2519957, "url": "https://nos.nl/artikel/2519957-tientallen-doden-door-recordhittegolf-in-thailand", "title": "Tientallen doden door recordhittegolf in Thailand", "date_time": "2024-05-10T14:41:57+0200", "text": "Een recordhittegolf in Thailand heeft tot nu toe aan 61 mensen het leven gekost, meldt het ministerie van Volksgezondheid in het land. Er is op sommige plaatsen een gevoelstemperatuur gemeld van ruim 52 graden. Volgens het ministerie zijn er tot nu toe al meer sterfgevallen door de hitte dan in heel 2023, toen overleden 37 mensen door de hoge temperaturen. Het extreme weer houdt al wekenlang aan. In april werd een temperatuur van 44,2 graden gemeten in de noordelijke provincie Lampang. 's Nachts daalde het kwik zelden onder de 30 graden. In Thailand is de bevolking wel gewend aan hoge temperaturen, maar de hitte was vrijwel nooit zo intens gedurende zo'n lange periode.  De hoogste temperatuur ooit in Thailand gemeten is 44,6 graden, maar de gevoelstemperatuur, waarin ook de effecten van zon, windstil weer en luchtvochtigheid worden meegenomen, kan hoger oplopen. Begin deze week daalde de temperatuur even toen het voor het eerst in maanden regende, maar vandaag was het op veel plekken weer boven de 40 graden. De Thaise autoriteiten waarschuwen bijna dagelijks voor de warmte en vragen mensen indien mogelijk binnen te blijven. Vooral in het noordoosten van het land zijn veel mensen overleden, meldt het ministerie van Volksgezondheid. De oorzaken van de aanhoudende hitte zijn volgens deskundigen onder meer het klimaatfenomeen El Ni\u00f1o en de opwarming van de aarde, waarvan in Azi\u00eb volgens de Wereld Meteorologische Organisatie (WMO) meer is te merken dan gemiddeld wereldwijd. Extreme hitte veroorzaakt de laatste tijd ook problemen in Bangladesh, Vietnam, Myanmar en de Filipijnen. "}, {"ID": 2519956, "url": "https://nos.nl/artikel/2519956-rusland-valt-regio-charkiv-binnen-voor-het-eerst-sinds-najaar-2022", "title": "Rusland valt regio Charkiv binnen, voor het eerst sinds najaar 2022", "date_time": "2024-05-10T14:27:50+0200", "text": "Het Russische leger lijkt een nieuw grondoffensief te zijn begonnen in de regio rondom Charkiv, meldt het Oekra\u00efense leger. Vanaf Russisch grondgebied is de grensstad Vovtsjansk aangevallen, zo'n 50 kilometer ten noordoosten van Charkiv en vijf kilometer van de Russische grens. Volgens Oekra\u00efne zijn de Russen de grens overgestoken en hebben ze een kilometer aan gebied ingenomen. Het zou voor het eerst sinds het najaar van 2022 zijn dat Rusland een aanval begint vanaf Russisch grondgebied. Als die succesvol is, zou het kunnen betekenen dat er een nieuw Russisch front in de oorlog bij komt. Volgens Oekra\u00efne begon het offensief rond 05.00 uur en is een eerste aanval door Oekra\u00efense troepen afgeslagen. Het ministerie meldt dat er op verschillende plekken nieuwe gevechten uitbreken en dat versterking onderweg is naar het gebied. Bij de gevechten zijn zeker twee burgers om het leven gekomen, vijf anderen raakten gewond nadat de Russen het vuur op Vovtsjansk openden. Russische bloggers zeggen dat Rusland mogelijk een bufferzone in het gebied wil cre\u00ebren. President Poetin heeft dit jaar al eens gezegd dat hij dat wil, om zo de Oekra\u00efense aanvallen op de Russische stad Belgorod te stoppen.  De afgelopen weken waarschuwden de Oekra\u00efners meerdere keren voor een aanval op de regio Charkiv. Twee dagen geleden nog zei de gouverneur van de provincie dat de Russen aan de andere kant van de grens veel manschappen hadden verzameld. Als reactie heeft Oekra\u00efne de afgelopen maanden extra verdedigingslinies rondom Charkiv aangelegd. De kans dat Rusland op korte termijn de stad kan innemen wordt onwaarschijnlijk geacht.  Charkiv is de tweede stad van het land na Kyiv. Voor de oorlog woonden er zo'n 1,4 miljoen mensen. Rusland heeft de luchtaanvallen op de stad de afgelopen maanden opgevoerd. Dagelijks zijn er beschietingen en explosies . Oekra\u00efne heroverde het gebied rondom de stad bij het najaarsoffensief in 2022. Tot enkele maanden geleden was het er relatief rustig, de meeste gevechten vonden verder naar het oosten plaats. Vovtsjansk had voor de oorlog ruim 17.000 inwoners, hoeveel er op dit moment nog wonen is onduidelijk. Oekra\u00efense hulpdiensten zijn begonnen met de evacuatie van zo'n 3000 inwoners van de stad. "}, {"ID": 2519954, "url": "https://nos.nl/artikel/2519954-nederlander-moet-12-5-jaar-de-cel-in-voor-doden-echtgenote", "title": "Nederlander moet 12,5 jaar de cel in voor doden echtgenote", "date_time": "2024-05-10T14:16:48+0200", "text": "Een man uit Benthuizen (ZH) moet 12,5 jaar de cel in voor het doden van zijn Maleisische echtgenote in 2007. Dat heeft het gerechtshof in Den Haag bepaald. Bert den B. werd eerder vrijgesproken voor de moord in Thailand. In oktober 2008 werden de stoffelijke resten van de toen 37-jarige vrouw gevonden in een dichtgemetselde beerput, schrijft Omroep West. Die stond naast de woning van het echtpaar in Ranong, aan de westkust van Thailand. De vrouw werd destijds al elf maanden vermist. Den B. had de woning toen al geruime tijd verlaten. Het onderzoek van de Thaise politie werd overgenomen door een coldcaseteam in Nederland, nadat Den B. weer in zijn vaderland was gaan wonen. Hij heeft altijd ontkend dat hij iets te maken heeft met de dood van zijn vrouw en werd in 2019 vrijgesproken wegens gebrek aan bewijs. Het Openbaar Ministerie was het daar niet mee eens en ging in hoger beroep. Twee weken geleden was de eis bij het hof 11,5 jaar celstraf.  De doodsoorzaak van de vrouw is nooit vastgesteld. Getuigen hebben echter verklaard dat ze werd mishandeld door haar echtgenoot. De vrouw zou tegen haar familie hebben gezegd dat ze vreesde voor haar leven. \"Ze werd gevonden in een beerput, waarvan het deksel was gesloten en dichtgesmeerd met cement. Dat kan ze niet zelf hebben gedaan\", aldus het OM. Peter R. de Vries maakte in 2012 een uitzending over de zaak. De advocaat van Den B. zei twee weken geleden nog dat getuigen daardoor zijn be\u00efnvloed en dat de man mede daarom vrijgesproken moest worden. "}, {"ID": 2519949, "url": "https://nos.nl/artikel/2519949-aantal-thuiszittende-leerplichtige-jongeren-met-een-derde-toegenomen", "title": "Aantal thuiszittende leerplichtige jongeren met een derde toegenomen", "date_time": "2024-05-10T13:59:45+0200", "text": "Het aantal leerplichtige jongeren dat thuiszit, is met een derde gestegen. Dat staat in een Kamerbrief van demissionair minister Primair en Voortgezet Onderwijs Paul. Het gaat om in totaal 13.707 jongeren in het schooljaar 2022-2023. Een jaar eerder was het totale aantal jongeren dat verzuimde 10.240. Er wordt onderscheid gemaakt tussen verschillende soorten verzuim. Absoluut verzuim betekent dat een jongere gedurende het jaar niet is ingeschreven bij een onderwijsinstelling en geen vrijstelling heeft. Het absolute verzuim van langer dan drie maanden is met 74 procent gestegen. Dat zijn ruim 5500 jongeren. De afgelopen jaren steeg het aantal jongeren dat absoluut verzuimt:  Er zijn verschillende oorzaken van de stijging van het aantal jongeren dat niet naar school gaat, stelt de minister in de brief, waarin ze verwijst naar een onderzoek van branchevereniging van leerplichtambtenaren. Een van de belangrijkste oorzaken is dat de capaciteit voor onderwijs aan nieuwkomers niet voldeed aan de vraag. In schooljaar 2022-2023 kwamen er na de Russische inval in Oekra\u00efne meer Oekra\u00efense kinderen in Nederlandse schoolklassen. Inmiddels gaat 90 procent van de leerplichtige Oekra\u00efense kinderen in Nederland naar school, wat betekent dat nog ongeveer 2000 van hen thuiszitten, schrijft minister Paul. Ook wijst ze op de wachtlijsten voor internationale schakelklassen. Sinds oktober zijn er meer mogelijkheden voor gemeenten en scholen om in noodsituaties tijdelijke voorzieningen in te zetten. Volgend jaar verwacht Paul de effecten hiervan te zien. In het onderzoek van branchevereniging Ingrado geven gemeenten ook aan dat de stijging ook deels te wijten is aan administratieve redenen, waarbij achteraf blijkt dat er geen sprake was van verzuim. "}, {"ID": 2519947, "url": "https://nos.nl/artikel/2519947-sting-en-coldplay-tekenen-verklaring-tegen-doodstraf-iraanse-rapper", "title": "Sting en Coldplay tekenen verklaring tegen doodstraf Iraanse rapper", "date_time": "2024-05-10T13:48:12+0200", "text": "Prominenten uit de internationale cultuursector, onder wie Sting en Coldplay, hebben een verklaring getekend waarin ze oproepen tot de vrijlating van de Iraanse rapper Toomaj Salehi. Hij is in Iran veroordeeld tot de doodstraf vanwege zijn rol bij de anti-overheidsprotesten in 2022. Salehi werd opgepakt omdat hij in zijn muziek steun uitsprak voor de protestbeweging. De dood van de 22-jarige Koerdisch-Iraanse Mahsa Amini was de aanleiding voor maandenlange protesten, waartegen het regime hard optrad. De vrouw overleed nadat ze met veel geweld was opgepakt omdat ze haar hoofddoek te los zou hebben gedragen. Aanvankelijk ontliep Salehi de doodstraf en werd hij veroordeeld tot een gevangenisstraf van zes jaar. Maar vorige maand legde een rechtbank hem alsnog de doodstraf op.  De artiesten en anderen uit de cultuursector eisen met de gezamenlijke verklaring dat het doodvonnis \"onmiddellijk en onvoorwaardelijk wordt vernietigd\" en dat de rapper wordt vrijgelaten. Ook willen de ondertekenaars dat alle aanklachten tegen Salehi worden ingetrokken. De verklaring is opgesteld door belangenorganisatie Index on Censorship en wordt ondersteund door onder anderen schrijfster Margaret Atwood, zangeres Jade Thirlwall van popgroep Little Mix, dichter Sir Ben Okri en meerdere mensenrechtenactivisten. \"Als kunstenaars, muzikanten, schrijvers en vooraanstaande culturele personen zijn wij solidair met Toomaj Salehi\", staat in de verklaring. \"Kunst moet de mogelijkheid hebben om kritiek te leveren, te provoceren, vragen te stellen en autoriteit uit te dagen. Dat is zowel ons recht als onze plicht als kunstenaars.\" "}, {"ID": 2519934, "url": "https://nos.nl/artikel/2519934-militaire-leider-wint-verkiezingen-tsjaad-tegenstander-spreekt-van-fraude", "title": "Militaire leider wint verkiezingen Tsjaad, tegenstander spreekt van fraude", "date_time": "2024-05-10T11:17:12+0200", "text": "De presidentsverkiezingen in Tsjaad zijn gewonnen door de militaire leider, Mahamat Idriss D\u00e9by Itno. Volgens de voorlopige resultaten kreeg D\u00e9by 61,3 procent van de stemmen. Zijn belangrijkste rivaal voor het presidentschap, premier Succ\u00e8s Masra, bestrijdt de uitslag en zegt dat er sprake is van fraude. Masra beschuldigde de autoriteiten in een livevideo op Facebook van het manipuleren van de uitslag. Vlak daarna werden de voorlopige resultaten bekendgemaakt, die eigenlijk pas 21 mei werden verwacht. Masra bleef volgens de verkiezingscommissie steken op 18,5 procent van de stemmen. In de 11 minuten durende video riep Masra zichzelf tot winnaar uit. Hij vroeg militairen, politie en andere veiligheidstroepen de bevelen van D\u00e9by naast zich neer te leggen. \"Deze bevelen zullen je aan de verkeerde kant van de geschiedenis van Tsjaad plaatsen\", zei Masra. \"Je zult dingen moeten doen die niet meer teruggedraaid kunnen worden en onvergeeflijk zijn.\" Ook riep Masra zijn aanhangers op hem te steunen en de uitslag van het verkiezingsbureau te verwerpen. \"\"Tegen alle mensen in Tsjaad die voor verandering hebben gestemd, die op mij hebben gestemd, zeg ik: mobiliseer je. Doe het rustig, in een geest van vrede.\"  \"Het is heel moeilijk of eigenlijk onmogelijk om te weten of de uitslag die bekend is gemaakt door de kiescommissie klopt. De verkiezingen van zondag verliepen redelijk rustig. Het proces zelf was alleen niet bepaald transparant. Zo hebben duizenden verkiezingswaarnemers geen toestemming gekregen om de stembusgang te controleren. De aanloop naar de verkiezingen verliep onrustig. In februari werd een prominente tegenstander van D\u00e9by, Yaya Dillo, gedood door veiligheidstroepen. Ook mocht een aantal andere opponenten niet meedoen aan de verkiezingen. Critici van D\u00e9by plaatsen grote vraagtekens of er nu sprake is van een democratische overwinning, of dat het een voortzetting is van een militaire dictatuur.\" D\u00e9by greep in 2021 de macht toen zijn vader, die sinds 1990 president was, om het leven kwam. Hij beloofde binnen 18 maanden vrije en democratische verkiezingen te houden. Zijn regering verlengde de overgangsperiode tot 2024, waardoor D\u00e9by interim-president kon blijven. Hij beloofde zich bij verkiezingen niet verkiesbaar te stellen, maar deed dat dus toch. Sinds de dood van de oud-president zijn er vaak rellen en demonstraties geweest. Daarbij zijn veel demonstranten opgepakt of omgekomen. Zo kwamen ruim zestig mensen om het leven nadat ze hun ongenoegen hadden geuit over over de in hun ogen ondemocratische situatie in het land. Nadat de voorlopige verkiezingsuitslag naar buiten was gekomen, gingen aanhangers van D\u00e9by in de hoofdstad Ndjamena met vlaggen de straat op. In een overwinningstoespraak beloofde D\u00e9by alle inwoners te dienen, \"degenen die op mij hebben gestemd en degenen die andere keuzes hebben gemaakt.\" Ook uitte hij zijn steun voor \"de ongelukkige kandidaten die de strijd hebben verloren.\"  Tsjaad wordt door de VS en Frankrijk gezien als een van de laatste stabiele bondgenoten in de Sahel-regio na militaire staatsgrepen in Burkina Faso, Mali en Niger in de afgelopen jaren. De regerende junta's hebben in deze landen de westerse troepen weggestuurd en Russische huurlingen ingeschakeld voor veiligheidsbijstand.  \"D\u00e9by heeft in de afgelopen jaren de banden aangehaald met andere partners. Bijvoorbeeld met de Verenigde Arabische Emiraten, waar ze op militair gebied mee samenwerken. Ook de band met Rusland springt in het oog: D\u00e9by was in januari op bezoek bij Poetin in Moskou. Dat ligt wel een beetje gevoelig, met name in het Westen. De angst is dat Tsjaad het volgende land in de Sahel wordt dat het Westen de rug toekeert. De verwachting is dan ook niet dat Frankrijk zich heel kritisch uit zal laten over de verkiezingen in Tsjaad en de uitslag waarin D\u00e9by wordt uitgeroepen tot president.\" "}, {"ID": 2519932, "url": "https://nos.nl/artikel/2519932-apple-zegt-sorry-voor-verpletterende-ipad-reclame", "title": "Apple zegt sorry voor 'verpletterende' iPad-reclame", "date_time": "2024-05-10T10:50:33+0200", "text": "Een zeldzame stap van techbedrijf Apple. Het bedrijf staat bekend om artistieke en toonzettende reclames, maar de nieuwste commercial wordt niet meer uitgezonden. Het bedrijf zegt dat de reclame de plank misslaat en biedt excuses aan. In de reclame worden onder meer instrumenten, tv's en mix-apparatuur verpulverd. Uiteindelijk blijft er een product over, de nieuwste iPad. Apple-baas Tim Cook kreeg direct kritiek toen hij de reclame op X deelde. \"Het mist elk respect voor creatieve apparatuur en bespot de makers\", zegt de een. \"De symboliek van het verpletteren van prachtige creatieve gereedschappen is een interessante keuze\", zegt een ander. Acteur Hugh Grant omschrijft de reclame als \"de vernietiging van de menselijke ervaring, met dank aan Silicon Valley\".  In een verklaring aan de Amerikaanse advertentiewebsite Ad Age zegt Tor Myhren, verantwoordelijk voor marketing bij Apple, spijt te hebben van de keuze. \"Met deze video hebben we de plank misgeslagen, en dat spijt ons.\" Apple heeft nauwe banden met de creatieve industrie en daar verwijst Myhren in zijn verklaring naar. \"Creativiteit zit in ons DNA en het is ongelooflijk belangrijk voor ons om producten te ontwerpen die creatievelingen over de hele wereld kunnen gebruiken.\"  \"Het aanbieden van excuses door Apple is een zeldzaamheid. Reageren op kritiek doet het concern alleen als het niet anders kan. Dat Apple dit doet voor een reclamespot, is misschien nog wel opmerkelijker. Dat heeft alles te maken met de inhoud van de reclame. Een enorme pers die onder meer allerlei muziekinstrumenten, een arcade-apparaat, boeken en een digitale camera kapotmaakt. Die worden allemaal 'vervangen' door de nieuwste iPad. Daarmee suggereren ze dat je al die zaken niet meer nodig hebt, als je maar hun nieuwste gadget koopt. Het is pikant, omdat het juist de creatieve industrie is die al decennia Apple-apparatuur koopt. Veel artiesten hebben laptops of tablets van Apple op het podium, maar dan wel n\u00e1\u00e1st hun instrument.\" Apple-bestuurder Tim Cook heeft zijn bericht met daarin de reclame niet verwijderd. Het bericht is inmiddels meer dan 50 miljoen keer gezien."}, {"ID": 2519931, "url": "https://nos.nl/artikel/2519931-3d-kaart-van-minuscuul-stukje-hersenen-gemaakt-1400-terabyte-aan-data", "title": "3D-kaart van minuscuul stukje hersenen gemaakt: 1400 terabyte aan data", "date_time": "2024-05-10T10:39:24+0200", "text": "Onderzoekers van de universiteit van Harvard hebben in samenwerking met Google de meest gedetailleerde 3D-reconstructie van een stukje van het menselijk brein ooit gemaakt. Het is een belangrijke stap in het onderzoek naar de structuur van de hersenen en de verbindingen tussen hersencellen. De resultaten zijn gepubliceerd in het wetenschappelijke tijdschrift Science. De onderzoekers brachten driedimensionaal een kubieke millimeter hersenweefsel in kaart van de temporale cortex, een deel van het brein dat een belangrijke rol speelt bij de vorming van het geheugen. Hoewel een kubieke millimeter weinig lijkt, omvat alleen al dat stukje een verbijsterende hoeveelheid gegevens. \"Het woord fragment is bijna ironisch in dit verband\", zegt Jeff Lichtman, een van de onderzoekers. \"Een terabyte is voor veel mensen gigantisch. Een fragment van het menselijk brein, zelfs een piepklein deel, is al goed voor duizenden terabytes.\"  De 3D-kaart van dit onderzochte stukje brein bevat zo'n 57.000 hersencellen, 230 millimeter aan bloedvaten en 150 miljoen synapsen (waar hersencellen contact met elkaar maken). Dat komt bij elkaar neer op 1400 terabyte aan data, zeggen de samenstellers. Hun uiteindelijk doel is een 3D-kaart te maken met hoge resolutie van het brein van een muis. Dat model zal duizend keer meer data bevatten dan het stukje hersenen dat nu driedimensionaal in kaart is gebracht. Bij het reconstrueren van de kubieke millimeter hersenschors werd gebruik gemaakt van een minuscuul fragment uit de hersenen van een epilepsiepati\u00ebnt die een operatie onderging. Dat materiaal werd met een elektronenmicroscoop gefotografeerd, wat resulteerde in duizenden plaatjes. Daarmee is, met behulp van geavanceerde AI-algoritmes van Google, de driedimensionale kaart samengesteld. Voorbeelden van de 3D-weergave, onderverdeeld in verschillende thema's, zijn hier te vinden. Volgens de onderzoekers zal de nieuwe methode om hersenen in kaart te brengen, helpen bij het onderzoek naar de werking van het menselijk brein en hersenaandoeningen. Bij het in kaart brengen van het muizenbrein willen ze allereerst een digitale weergave maken van de hippocampus. Dat gebied speelt een rol bij het geheugen en neurologische aandoeningen zoals dementie. "}, {"ID": 2519928, "url": "https://nos.nl/artikel/2519928-illegale-zonnepanelen-in-woonwijk-den-bosch-mogen-toch-blijven-liggen", "title": "'Illegale' zonnepanelen in woonwijk Den Bosch mogen toch blijven liggen", "date_time": "2024-05-10T10:20:30+0200", "text": "140 zonnepanelen in een woonwijk in Den Bosch die' illegaal' waren neergelegd en daarom verwijderd moesten worden, mogen waarschijnlijk toch blijven liggen van de gemeente. Bewoners zijn opgelucht: \"Dit scheelt ons een hoop geld.\" De zonnepanelen lagen sinds twee jaar op de daken van veertien huizen in de wijk De Muntel. Vorige maand kregen de bewoners een brief van de woningcorporatie: de panelen waren illegaal en moesten weg. Dat wekte verbazing bij de bewoners, omdat de panelen via dezelfde woningcorporatie waren geplaatst.  De zonnepanelen zijn illegaal omdat de wijk een \"rijksbeschermd stadsgezicht\" heeft. Het cultuurhistorische uiterlijk van de jaren 80-woningen moet daarom bewaard blijven en zonnepanelen passen daar niet bij. De bewoners baalden omdat hun energierekening daardoor een stuk hoger zou worden. Gisteren kregen de bewoners een brief van de gemeente die de panelen toch wil legaliseren. De gemeente is al in overleg met de woningbouw over een \"maatwerkaanpak\". E\u00e9n huis is volgens Omroep Brabant uitgezonderd van de legalisatie. Dat huis heeft volgens de gemeente een monumentale status, verklaren bewoners tegen de omroep. "}, {"ID": 2519925, "url": "https://nos.nl/artikel/2519925-zuid-korea-wil-ministerie-van-lage-geboortecijfers-om-bevolkingskrimp-tegen-te-gaan", "title": "Zuid-Korea wil ministerie van Lage Geboortecijfers om bevolkingskrimp tegen te gaan", "date_time": "2024-05-10T10:09:01+0200", "text": "Zuid-Korea wil een ministerie van Lage Geboortecijfers oprichten om de enorme bevolkingskrimp in het land tegen te gaan. De Zuid-Koreaanse president Yoon Suk-yeol sprak op een persconferentie van \"een nationale noodsituatie\". Onbekend is nog met welke maatregelen het nieuwe ministerie het geboortecijfer wil stimuleren. Zuid-Korea heeft al jaren het laagste geboortecijfer ter wereld. Vorig jaar brak het zijn eigen record. Zuid-Koreaanse vrouwen kregen toen gemiddeld 0,72 kinderen, tegen 0,78 in 2022. Voor een stabiele bevolkingsgroei is een vruchtbaarheidscijfer van 2,1 nodig. Ter vergelijking: Nederland heeft een vruchtbaarheidscijfer van 1,49, maar door migratie naar Nederland groeit de bevolking hier al jaren.  Het lage vruchtbaarheidscijfer in Zuid-Korea heeft grote maatschappelijke en economische gevolgen. Omdat Zuid-Korea een streng migratiebeleid heeft, kan het aantal inwoners van 51 miljoen deze eeuw halveren. Er wordt daarom gesproken van een demografische tijdbom. Door de bevolkingskrimp vergrijst de bevolking in rap tempo. Daardoor zullen er in de toekomst te weinig werkende inwoners zijn om de grote groep ouderen te verzorgen. Ook zijn er veel zorgen over het Zuid-Koreaanse leger omdat er zijn steeds minder militairen zijn om het land te verdedigen. Op zijn eerste persconferentie in twee jaar erkende president Yoon dat hij de laatste jaren te weinig heeft gedaan om de leefomstandigheden van de Zuid-Koreanen te verbeteren, zodat het aantrekkelijker wordt om kinderen te krijgen. Zuid-Korea kampt al jaren met een veeleisende werkcultuur, waarbij mensen heel lange dagen maken. Daarnaast stagneren de lonen al jaren, terwijl de kosten voor het levensonderhoud stijgen. Bovendien is onderwijs duur. Ook is er een grote loonkloof tussen mannen en vrouwen en neemt het aantal huwelijken af. Gehuwd zijn wordt in Zuid-Korea gezien als een voorwaarde voor het krijgen van kinderen. President Yoon heeft verbeteringen beloofd om de komende jaren de lage geboortes aan te pakken.  \"Dit is geen kwestie waar we de tijd voor kunnen nemen om aan te werken\", zei Yoon terwijl hij voor een bord stond met de tekst 'het stopt hier nu'. \"Economie en het scheppen van banen is ook belangrijk, maar wat ik belangrijker vind is het oplossen van de problemen van ieder persoon\", zei Yoon. De laatste jaren zat de Zuid-Koreaanse regering niet stil. Er werd meer dan 200 miljard euro uitgeven aan pogingen om de bevolking te stimuleren tot het krijgen van meer kinderen. Zo waren er initiatieven voor betaald vaderschapsverlof, een extra financi\u00eble bijdrage voor nieuwe ouders en veel campagnes. Dat alles zonder succes. De verwachting is dat het vruchtbaarheidscijfer in 2024 verder zal dalen in Zuid-Korea. "}, {"ID": 2519923, "url": "https://nos.nl/artikel/2519923-premier-modi-trots-op-indiase-economie-maar-voor-de-armen-is-er-geen-vooruitgang", "title": "Premier Modi trots op Indiase economie, maar 'voor de armen is er geen vooruitgang'", "date_time": "2024-05-10T09:47:41+0200", "text": "In India (1,4 miljard inwoners) kunnen kiezers nog tot 1 juni hun stem uitbrengen in de parlementsverkiezingen die op 19 april van start zijn gegaan. Premier Modi mikt op een derde ambtstermijn. Onder hem is het land uitgegroeid tot de vijfde economie ter wereld. De komende jaren bereikt India naar verwachting de top-3, zo benadrukten Modi en andere leden van regeringspartij BJP in de verkiezingscampagne. Maar het economische groeicijfer wordt betwist. Critici zeggen bovendien dat essenti\u00eble cijfers over de Indiase economie ontbreken, waardoor tientallen miljoenen mensen sociale voorzieningen mislopen - met alle gevolgen van dien. Dat laatste is goed zichtbaar in de sloppenwijk Lal Gumbad Basti in het zuiden van de hoofdstad New Delhi. Mensen daar zeggen dat ze voedselhulp nodig hebben. Om daarvoor in aanmerking te komen, hebben ze een voedselkaart nodig, maar die krijgen ze niet. \"India gaat vooruit, maar alleen voor de rijken\", zegt bewoner Kaushalya. \"Voor de armen is er geen vooruitgang.\" Kaushalya verdient nauwelijks 50 euro per maand als schoonmaakster en het inkomen van haar man is onregelmatig. Haar schoonouders hebben een voedselkaart, maar alleen voor henzelf. Dat het gezin inmiddels is uitgebreid met een schoondochter en twee kinderen maakt het lastig. Daarom vroeg ze drie jaar geleden haar eigen kaart aan, zonder succes. \"Ik word van het kastje naar de muur gestuurd.\"  Onder India's nationale voedselzekerheidswet krijgen mensen met een speciale distributiekaart maandelijks onder meer 5 kilo gratis granen als rijst en tarwebloem. Op dit moment zijn dat 800 miljoen mensen. Maar dat aantal is vastgesteld op basis van de volkstelling van 2011. Het probleem is dat er geen actuele, betrouwbare cijfers zijn over de omvang van de bevolking en hoe de mensen er financieel aan toe zijn, zegt activist Anjali Bharadwaj van de Recht Op Voedsel Campagne.  In 2021 werd de tienjaarlijkse volkstelling uitgesteld. Dat kwam door de coronapandemie, maar daarna is een nieuwe telling voor onbepaalde tijd uitgesteld. Uitgaande van schattingen is de bevolking van India z\u00f3 gegroeid, dat volgens Bharadwaj zeker 900 miljoen mensen recht hebben op voedseldistributie. Omdat elke deelstaat een maximaal aantal kaarten mag uitgeven, vangen mensen zoals Kaushalya bot. Uit onderzoek van Bharadwaj blijkt dat in Delhi alleen al 300.000 mensen op een distributiekaart wachten. \"In veel andere deelstaten is er niet eens de mogelijkheid er een aan te vragen, omdat het quotum is bereikt.\" De overheid gaat er dus van uit dat er sinds 2011 geen nieuwe armen zijn bijgekomen. \"In het Hooggerechtshof gaf de overheid als argument dat het gemiddelde inkomen per hoofd van de bevolking dusdanig is gestegen, dat het aantal mensen dat een distributiekaart nodig heeft logischerwijs moet zijn gedaald\", zegt Bharadwaj, verwijzend naar een zaak uit november 2022. Ze vindt dat een onzinargument. \"De rechter zelf zei ook dat het gemiddelde inkomen niets zegt over ongelijkheid of de hoeveelheid armen.\"  Ook het economische groeicijfer ligt onder vuur. In april bleek er een verschil van mening tussen uit het Internationaal Monetair Fonds en de Indiase afgevaardigde bij het IMF, Krishnamurthy Subramanian. Die had voor India een groeiprognose genoemd van 8 procent. Het IMF sprak hem publiekelijk tegen en hield het bij een verwachte groei van 6,5 procent. Al eerder had een oud-adviseur van de regering-Modi het groeicijfer van ruim 8 procent \"raadselachtig\" genoemd. Hij zei ook dat het aantal buitenlandse investeringen in India een dieptepunt heeft bereikt. Bij de verkiezingen van 2019 lagen de groeicijfers die Modi's regering presenteerde ook onder vuur.   Bharadwaj wijst naar internationale rapporten zoals het Oxfam-ongelijkheidsrapport en de Global Hunger Index om aan te tonen hoe groot de ongelijkheid tussen rijk en arm is. \"Het klopt dat we steeds meer miljardairs in de wereldwijde top 100 hebben. Maar tegelijkertijd is er ongekend veel werkloosheid sinds de coronapandemie en er is hoge inflatie.\" Dat de overheid desondanks het aantal mensen dat recht heeft op voedseldistributie niet wil uitbreiden, wijt zij aan een gebrek aan politieke wil. Op 4 juni, drie dagen na het sluiten van de stembussen, wordt de uitslag verwacht van de parlementsverkiezingen.  Interviews en foto's door Raghavendra Verma."}, {"ID": 2519922, "url": "https://nos.nl/artikel/2519922-netanyahu-vastbesloten-oorlog-voort-te-zetten-ook-zonder-hulp-vs", "title": "Netanyahu vastbesloten oorlog voort te zetten, 'ook zonder hulp VS'", "date_time": "2024-05-10T09:42:38+0200", "text": "Premier Netanyahu zegt dat Isra\u00ebl desnoods zonder hulp van de VS de oorlog zal voortzetten als dat land de wapensteun stopzet. \"Als het moet, vechten we met onze vingernagels\", aldus Netanyahu in een videoboodschap. Hij reageerde daarin op de aankondiging van de VS voorlopig geen aanvalsmunitie naar Isra\u00ebl te sturen. De Amerikaanse president Biden zei gisteren dat de VS stopt met het leveren van wapens die kunnen worden gebruikt voor een aanval op Rafah. \"Als ze Rafah binnentrekken, ga ik niet de wapens leveren die tot nu toe gebruikt zijn in de steden\", zei Biden. \"Er zijn in Gaza burgers gedood door dit soort bommen.\" Biden zei ook dat de VS Isra\u00ebls verdediging blijft steunen en munitie blijft leveren voor het raketschild Iron Dome. \"We trekken niet onze handen af van Isra\u00ebls veiligheid, maar wel van de mogelijkheid om oorlog te voeren in dat gebied.\" De VS heeft eerder deze week al een munitielevering aan Isra\u00ebl in de wacht gezet vanwege het geplande Isra\u00eblische grondoffensief in Rafah. Volgens Amerikaanse media gaat het om bommen die Isra\u00ebl gebruikt om ondergrondse bunkers van Hamas te bombarderen.  In een vannacht gepubliceerd interview met de Amerikaanse talkshowhost Dr. Phil gaat Netanyahu in op zijn relatie met Biden. \"Meningsverschillen hebben we altijd kunnen oplossen. Ik hoop dat we dat nu ook kunnen, maar we zullen doen wat we moeten doen om ons land te beschermen. En dat betekent ook dat we Hamas zullen verslaan in Rafah, we hebben geen andere keuze.\" Ook de Isra\u00eblische ambassadeur in de VS, Herzog, noemt het achterhouden van munitie een \"verkeerd signaal aan Hamas en onze vijanden in de regio\". Volgens Herzog is het zeer ongelukkig dat de VS zijn bondgenoot \"in een hoek drijft\". De VS is de belangrijkste bondgenoot van Isra\u00ebl. Al tientallen jaren doneert het land wapens en munitie aan Isra\u00ebl, op jaarbasis gaat het om zo'n drie miljard dollar. De Amerikaanse denktank Council on Foreign Relations rekende uit dat de VS sinds de invasie van Isra\u00ebl in Gaza op 7 oktober \"meer dan honderd wapentransporten\" heeft gedaan.  Ook Duitsland overweegt wapenleveringen aan Isra\u00ebl stop te zetten. De Duitse minister van Defensie Pistorius zei gisteren in het tv-programma Heute Journal dat hierover \"achter gesloten deuren\" wordt gesproken. Hij zei dat hij de keuze van de VS om te stoppen met wapenleveringen begrijpt. Hij voegde toe dat de uiteindelijke beslissing bij het ministerie van Buitenlandse Zaken en de kanselarij ligt. In het gesprek met Dr. Phil ging Netanyahu ook in op de universiteitsprotesten in veel steden in het Westen. \"Er zijn daar veel onwetende mensen die geen historische kennis hebben. Ze hebben geen flauw idee wat Hamas is. Wanneer zij zeggen 'from the river to the sea', bedoelen ze het wegvagen van de staat Isra\u00ebl.\" Phil McGraw, zoals Dr. Phil echt heet, reisde voor het interview naar Jeruzalem. Hij zei trots en vereerd te zijn om met de Isra\u00eblische premier te mogen praten. In het weinig kritische interview van bijna een uur zegt Dr. Phil dat de strijd van Isra\u00ebl ook een Amerikaanse strijd is. Over de universiteitsprotesten zegt de talkshowhost: \"Ik wil tegen iedereen zeggen dat wat er gebeurt op de campussen niet de meerderheid van het Amerikaanse volk weerspiegelt.\" Dr. Phil en Netanyahu spraken ook over de vraag hoe de aanval van Hamas op 7 oktober kon gebeuren:  "}, {"ID": 2519920, "url": "https://nos.nl/artikel/2519920-darter-huybrechts-breekt-sleutelbeen-bij-vechtpartij-na-voetbalwedstrijd", "title": "Darter Huybrechts breekt sleutelbeen bij vechtpartij na voetbalwedstrijd", "date_time": "2024-05-10T08:18:55+0200", "text": "Darter Kim Huybrechts is op opmerkelijke wijze geblesseerd geraakt. De Belg liep een gebroken sleutelbeen op bij een vechtpartij na de bekerfinale in het Belgisch voetbal. Huybrechts zat donderdag als supporter op de tribune bij de finale tussen Royale Union en Antwerp (1-0). De geboren Antwerpenaar is fan van de club van trainer Mark van Bommel.  Op de Facebook-pagina van zijn dartshop wordt omschreven hoe de 38-jarige Huybrechts gewond raakte. Toen hij na de wedstrijd in Brussel door een park liep richting de supportersbus, zou hij van achter zijn aangevallen en meerdere trappen hebben gekregen. De rechtshandige Huybrechts, de huidige nummer 33 van de wereldranglijst, liep een dubbele breuk op in zijn rechtersleutelbeen. Hij zal vandaag een operatie ondergaan aan zijn werparm en zal wekenlang niet in actie kunnen komen.  Het eerste grote dartstoernooi op de kalender is de World Cup of Darts, eind juni in Frankfurt. Huybrechts zou daar een duo kunnen vormen met Dimitri Van den Bergh, de hoogst geplaatste Belg op de wereldranglijst.  Al is het nog onduidelijk of de twee Belgen een duo willen vormen. Van den Bergh en Huybrechts kunnen niet goed met elkaar overweg, waardoor Van den Bergh liever met Mike De Decker in de Belgische ploeg wil spelen. Vorig jaar kreeg Huybrechts nog een boete van de PDC, nadat hij De Decker bedreigd had. "}, {"ID": 2519919, "url": "https://nos.nl/artikel/2519919-brand-in-kaatsheuvel-na-brandbom-tegen-woning", "title": "Brand in Kaatsheuvel na brandbom tegen woning", "date_time": "2024-05-10T08:07:24+0200", "text": "In een huis in Kaatsheuvel is vannacht brand uitgebroken nadat een brandbom tegen de gevel was gegooid. De politie is nog op zoek naar de daders. Buurtbewoners hoorden een harde klap en zijn vervolgens met brandblussers en tuinslangen naar de woning gegaan. \"We hadden al snel het idee dat er iets naar binnen was gegooid\", zegt een bewoner die anoniem wil blijven tegen Omroep Brabant.  De brandweer kwam rond middernacht in actie. Het vuur heeft veel schade aangericht in de woning. De ruiten liggen eruit en de woonkamer is zwartgeblakerd. Niemand raakte gewond. De bewoners waren op het moment van de brand niet thuis. Ooggetuigen zouden meerdere mensen bij het huis hebben gezien, schrijft de omroep. In de straat hangen deurbelcamera's. De politie onderzoekt de beelden. "}, {"ID": 2519909, "url": "https://nos.nl/artikel/2519909-wekdienst-10-5-spoeddebat-protest-amsterdam-ontknoping-keuken-kampioen-divisie", "title": "Wekdienst 10/5: Spoeddebat protest Amsterdam \u2022 Ontknoping Keuken Kampioen Divisie", "date_time": "2024-05-10T06:44:42+0200", "text": "Goedemorgen! Vandaag staat er in de gemeente Amsterdam een spoeddebat op het programma over de demonstraties bij de Universiteit van Amsterdam. En vanavond is de ontknoping van de Keuken Kampioen Divisie. Het weer: eerst hier en daar mist, daarna wordt het zonnig, maar in het noorden kan lage bewolking van zee binnendrijven. Het wordt 17 tot 21 graden. Ook in het weekend veel zon en temperaturen die zondag in het binnenland kunnen oplopen tot 25 graden. Morgen aan de noordkust een stuk koeler door wind van zee, maar zondag is het ook daar warm.  Ga je de weg op? Hier vind je het overzicht van de werkzaamheden. En hier zie je waar wordt gewerkt aan het spoor.    Zoals verwacht is Joost Klein namens Nederland door naar de finale van het Eurovisie Songfestival. Hij zette met zijn Europapa de Malm\u00f6 Arena op zijn kop. Ook de veelbesproken inzending van Isra\u00ebl is door naar de eindronde. In die finale zaterdag is Klein als vijfde aan de beurt. \"Ik heb het geflikt\", zei Klein direct na afloop euforisch op zijn Instagrampagina. Even later zei hij op de persconferentie ook blij te zijn met zijn familie, die in Leeuwarden zijn optreden volgde. \"Dat heeft mijn hart met liefde gevuld.\" Kijk hier het optreden van Joost terug:     Ymar (21) en Thijs (20) fietsten van Leeuwarden naar het Eurovisie songfestival in Malm\u00f6, om Joost Klein te kunnen zien optreden:  Fijne vrijdag!"}, {"ID": 2519906, "url": "https://nos.nl/artikel/2519906-explosie-bij-appartementencomplex-den-haag-verdachte-aangehouden", "title": "Explosie bij appartementencomplex Den Haag, verdachte aangehouden", "date_time": "2024-05-10T04:31:27+0200", "text": "In Den Haag is vannacht een explosie geweest bij een appartementencomplex. De politie hield kort daarna een verdachte aan, waarbij twee waarschuwingsschoten werden gelost. De ontploffing was aan de Meppelweg, in de buurt van het HagaZiekenhuis. Niemand is gewond geraakt, wel is er een ruit gesneuveld. De aangehouden verdachte zou hebben geprobeerd in een taxi weg te komen. Over een motief is nog niets bekend. De politie roept getuigen op zich te melden."}, {"ID": 2519905, "url": "https://nos.nl/artikel/2519905-joost-klein-naar-finale-songfestival-morgen-als-vijfde-aan-de-beurt", "title": "Joost Klein naar finale Songfestival, morgen als vijfde aan de beurt", "date_time": "2024-05-10T03:22:06+0200", "text": "Zoals verwacht is Joost Klein namens Nederland door naar de finale van het Eurovisie Songfestival met Europapa. Ook de veelbesproken inzending van Isra\u00ebl is door naar de finale. In die finale is Klein zaterdagavond als vijfde aan de beurt. Hij was in de halve finale als zestiende en laatste aan de beurt en werd in de zaal enthousiast onthaald. Commentator Jacqueline Govaert noemde het optreden \"het grootste feest van de avond\". \"Ik heb het geflikt\", zei Klein direct na afloop euforisch op zijn Instagrampagina. Even later zei hij op de persconferentie ook blij te zijn met zijn familie, die in Leeuwarden zijn optreden volgde. \"Dat heeft mijn hart met liefde gevuld.\" Ook zei hij te denken aan \"alle wezen in de wereld, alle mensen die anderen vergeten, aan de leraren die gepest worden in de klas en de mensen zonder huis.\" Kijk hier het optreden terug:  In het buitenland zijn de reacties wisselend. De VRT schrijft dat Joost Klein de \"verwachtingen helemaal heeft ingelost\": \"Europapa toont hoe Joost Klein de hype echt waarmaakt.\" Belgi\u00eb viel zelf overigens onverwacht af. De Oostenrijkse publieke omroep \u00d6RF is minder te spreken over de Nederlander: \"Het is een rommelig samengesteld kunstwerk, met extreme schoudervullingen als handelsmerk.\" Oostenrijk heeft zich ook voor de finale geplaatst met het nummer We Will Rave. De songfestival-volger van de Zweedse krant Aftonbladet omschrijft de act van Klein als een \"Nederlandse clown met grote schoudervullingen\". Op de persconferentie na afloop kreeg Joost nog een bijzondere boodschap:  De organisatie van het songfestival heeft vannacht bekendgemaakt dat Klein morgen in de finale als vijfde aan de beurt is. Nederland lootte producer's choice, wat inhoudt dat de organisatie bepaalt welke startpositie Klein krijgt. Zweden is als gastland als eerste aan de beurt. Na Nederland is Isra\u00ebl, dat zich gisteravond ook plaatste. Over het optreden van zangeres Eden Golan is al weken veel te doen. Tot gisteravond laat werd in Malm\u00f6 gedemonstreerd door mensen die vinden dat Isra\u00ebl vanwege de oorlog in Gaza niet mag meedoen aan het festival. Dit is de volgorde bij de finale van zaterdag:  Ondanks die protesten doet Isra\u00ebl het steeds beter bij de bookmakers. Het land stond eerder op de avond op de achtste plaats, maar staat na de halve finale op de tweede plek. Europapa staat nu achtste, bovenaan staat Kroati\u00eb.  Op de persconferentie van de winnaars na afloop was er nog een opvallend moment, toen er een kritische vraag van een journalist kwam aan de Isra\u00eblische Golan. Een Poolse verslaggever vroeg haar of ze er ooit bij had stilgestaan dat ze door haar aanwezigheid een gevaar vormt voor de andere artiesten en het publiek. Golan leek zich er even geen raad mee te weten, waarna de man die de leiding had over de persconferentie ingreep door te zeggen dat ze daar niet op hoefde te antwoorden. \"Waarom niet?\", sprong Klein, die naast haar zat, daarop in. Golan antwoordde vervolgens alsnog: \"Ik denk dat de EBU alle veiligheidsmaatregelen neemt, zodat dit een veilige en gemeenschappelijke plek is voor ons allemaal. Dus ik denk dat het voor iedereen veilig is.\" "}, {"ID": 2519904, "url": "https://nos.nl/artikel/2519904-vaargeul-bij-ingestorte-brug-baltimore-eind-deze-maand-weer-helemaal-open", "title": "Vaargeul bij ingestorte brug Baltimore eind deze maand weer helemaal open", "date_time": "2024-05-10T01:46:34+0200", "text": "Eind deze maand moet de vaargeul bij de ingestorte brug in Baltimore in de Amerikaanse staat Maryland weer helemaal vrij zijn voor het scheepvaartverkeer. De bedoeling was dat de vaarroute vandaag weer als vanouds zou functioneren, maar door slechte weersomstandigheden en de complexe operatie is die deadline niet gehaald. Eind maart botste een containerschip tegen de Francis Scott Key Bridge die vervolgens instortte. Zes mensen kwamen om het leven. Het schip ligt nog altijd in de weg. De Amerikaanse minister van Transport Buttigieg zegt tegen de BBC dat hij verwacht dat \"eind mei\" het schip is weggehaald en de vaarroute weer helemaal vrij is.  De doden waren bouwvakkers die op het moment van de aanvaring op de brug aan het werk waren. Woensdag werd het laatste slachtoffer gevonden en uit het water gehaald. Het onderzoek om de oorzaak van het ongeluk vast te stellen, is nog niet klaar. De FBI onderzoekt of er iemand strafrechtelijk vervolgd moet worden. Zo verliep de aanvaring:  "}, {"ID": 2519902, "url": "https://nos.nl/artikel/2519902-man-schiet-op-politiebureau-parijs-twee-agenten-neer", "title": "Man schiet op politiebureau Parijs twee agenten neer", "date_time": "2024-05-10T00:06:02+0200", "text": "Op een politiebureau in Parijs zijn gisteravond twee politiemensen neergeschoten. Een man die er werd vastgehouden, had het wapen van een van de agenten gegrepen en het vuur geopend. Een van de politiemensen is ernstig gewond geraakt. De schietpartij was op een bureau in het centrum van de Franse hoofdstad. Le Figaro meldt dat ook de verdachte gewond is geraakt toen hij door andere agenten werd beschoten.  Op beelden is te zien dat ambulances aankomen bij het politiebureau:  Volgens tv-zender BFMTV was de man aangehouden en naar het politiebureau gebracht, omdat hij zijn vrouw met een stanleymes had gestoken. Hij wordt nu verdacht van poging tot moord op zijn vrouw en op de agenten."}, {"ID": 2519897, "url": "https://nos.nl/artikel/2519897-echte-stalker-uit-netflixhit-baby-reindeer-doet-verhaal-meerdere-doodsbedreigingen-gekregen", "title": "'Echte' stalker uit Netflixhit Baby Reindeer doet verhaal: 'Meerdere doodsbedreigingen gekregen'", "date_time": "2024-05-09T23:10:08+0200", "text": "Fiona Harvey, die beweert de persoon te zijn op wie de stalker in Netflixhit Baby Reindeer is gebaseerd, heeft haar verhaal gedaan in gesprek met de Britse talkshowhost Piers Morgan. Naar eigen zeggen kon ze niet anders omdat ze na de lancering van de serie online en telefonisch is belaagd. \"Ik heb meerdere doodsbedreigingen ontvangen. Het is vreselijk geweest.\" Baby Reindeer vertelt het verhaal van de komiek en barman Richard Gadd (33) die te maken krijgt met stalking. Volgens Netflix is de serie gebaseerd op waargebeurde verhalen en berichten die de streamingsdienst heeft als bewijsmateriaal. Bijzonder is dat de gestalkte Gadd zelf de hoofdrol speelt en daarmee zijn eigen trauma's herbeleeft. De stalker in de serie heet Martha en wordt gespeeld door een actrice. Maar de vermeende 'echte' stalker, Harvey, heeft van zich laten horen nu de serie is gelanceerd. Zij ontkent dat ze Gadd ooit heeft gestalkt. De 58-jarige Harvey heeft geen enkele aflevering gezien, zegt ze in het opgenomen gesprek met Morgan dat donderdagavond werd uitgezonden. \"Ik heb van alles gehoord waar niets van klopte. Ik heb hem (Gadd, red.) zelf maar twee of drie keer ontmoet.\" Volgens Harvey heeft de hoofdrolspeler de serie bewust gemaakt om haar zwart te maken. \"Dat heeft hij altijd gewild. Dit is laster. Ik denk dat hij zware psychische problemen heeft.\"  Het verhaal dat Harvey een obsessieve stalker was die het leven van Gadd teisterde, is volgens haar de omgekeerde wereld. Zij zegt dat juist de barman obsessief bezig was met haar. In het interview neemt de vrouw samen met Piers Morgan een aantal sc\u00e8nes door, waarbij ze de meeste afdoet als verzonnen. Zo zou Gadd in het echt nooit bij haar thuis zijn geweest en zij ook niet bij hem. Ook zou Harvey geen tienduizenden mails en duizenden sms'jes hebben verstuurd. \"Dat is absoluut niet waar. Ik denk niet dat ik hem ooit iets heb gestuurd. Misschien alleen wat grappige e-mails. Meer niet.\" Morgan vraagt zich af waar de makers van de serie de exorbitante aantallen vandaan halen. \"Die heeft Gadd zelf verzonnen\", reageert Harvey. Naar eigen zeggen is ze ook niet eerder veroordeeld voor stalking en zou ze de partner van Gadd nooit fysiek hebben aangevallen. \"Ik ben geen stalker. Het is allemaal verzonnen.\" Harvey zegt nooit voor wederhoor benaderd te zijn door Gadd of Netflix en wil juridische stappen ondernemen. \"Ik zou het bewijsmateriaal van Netflix graag willen zien. Ik ben er honderd procent zeker van dat ik Martha niet ben en dat ze een fictief karakter is.\" "}, {"ID": 2519884, "url": "https://nos.nl/artikel/2519884-ook-nederland-weert-brits-palestijnse-chirurg-kamerleden-eisen-uitleg", "title": "Ook Nederland weert Brits-Palestijnse chirurg, Kamerleden eisen uitleg", "date_time": "2024-05-09T21:42:25+0200", "text": "De Brits-Palestijnse arts Ghassan Abu-Sittah is de toegang tot Nederland geweigerd. Tegen de man is een EU-brede administratieve ban ingesteld. Onlangs mocht Abu-Sittah ook Duitsland en Frankrijk niet in. D66 en GroenLinks-PvdA willen opheldering van demissionair minister Bruins Slot van Buitenlandse Zaken. Abu-Sittah spreekt zich veelvuldig uit tegen de Isra\u00eblische aanvallen op Gaza. De chirurg, die ook rector is van de Universiteit van Glasgow, zou komende week spreken bij de Universiteit van Amsterdam. Ook zou hij aanwezig zijn bij een evenement georganiseerd door The Rights Forum, een Nederlands kenniscentrum dat opkomt voor de rechten van Palestijnen.  Volgens The Rights Forum had Abu-Sittah ook een ontmoeting gepland met een aantal Kamerleden. Dat zou zijn gewest met Ruben Brekelmans (VVD) en Kati Piri (GroenLinks-PvdA). Persbureau ANP schrijft dat Piri het \"ongehoord\" vindt dat Abu-Sittah de toegang tot Nederland is ontzegd. Jan Paternotte (D66) vindt het \"verbazingwekkend\" dat Nederland hem zonder eigen afweging de toegang weigert. Vorige maand werd Abu-Sittah al de toegang tot Duitsland ontzegd op het vliegveld in Berlijn. Hij zou daar op het Palestina Congres spreken over zijn ervaringen in Gaza. Het congres werd verboden door de Duitse autoriteiten. De politie deed ook een inval bij deze bijeenkomst. Volgens de politie was er een livestream getoond van een persoon die geen politieke activiteiten in Duitsland mag uitvoeren. Ook in Frankrijk werd de bekende arts afgelopen weekend geweigerd, waar hij een bijeenkomst van de Franse Senaat zou bijwonen.  Nederland volgt het Duitse en Franse voorbeeld, zegt The Rights Forum. Het ministerie van Buitenlandse Zaken bevestigt aan de NOS dat de administratieve ban de reden is om Abu-Sittah te weigeren. Het is onduidelijk waarom Europese landen Abu-Sittah op een zwarte lijst hebben gezet. De arts zegt zelf dat Duitsland, een belangrijke militaire bondgenoot van Isra\u00ebl, hem monddood probeert te maken. \"Dit is wat medeplichtigen aan een misdaad doen\", zei hij nadat hij geweigerd was in Berlijn. \"Ze verbergen het bewijs en laten de getuigen zwijgen of intimideren hen.\" De arts werkte in de eerste maanden van de oorlog in verschillende ziekenhuizen in het noorden van Gaza, waar hij een humanitaire ramp zich zag voltrekken. Hij was veel te zien bij internationale media en werd ook verschillende keren ge\u00efnterviewd als ooggetuige door de NOS.  Eerder dit jaar was Abu-Sittah nog in Den Haag voor een gesprek met de aanklager van het Internationaal Strafhof, zegt The Rights Forum. De Britse krant The Guardian meldt dat de arts het ICC bewijs heeft aangeleverd. \"Als gastland rust op Nederland een bijzondere verplichting de rechtspleging niet in de weg te zitten\", meldt The Rights Forum. Er zijn signalen dat het ICC een arrestatiebevel wil uitvaardigen tegen Isra\u00eblische leiders. Premier Netanyahu heeft daar verbolgen op gereageerd en zegt dat Isra\u00ebl geen oorlogsdaden pleegt in Gaza. "}, {"ID": 2519881, "url": "https://nos.nl/artikel/2519881-stichting-doet-aangifte-vanwege-gestolen-struikelstenen-in-dordrecht", "title": "Stichting doet aangifte vanwege gestolen struikelstenen in Dordrecht", "date_time": "2024-05-09T21:00:17+0200", "text": "De stichting Stolpersteine Dordrecht gaat aangifte doen van drie gestolen struikelstenen in de gemeente. De stenen, met daarop de namen van Joodse inwoners die in de Tweede Wereldoorlog werden gedeporteerd en vermoord, werden in de nacht van dinsdag op woensdag uit de straat gehaald. De struikelstenen waren gelegd voor Mozes Cohen de Heer en zijn dochters Rosalie en Grietje. De stenen waren in 2021 geplaatst. Een buurtbewoner merkte de diefstal op, RTV Dordrecht maakte er daarna als eerste melding van.  \"Sinds we in 2004 zijn begonnen met onze stichting hebben we 201 struikelsteentjes gelegd in Dordrecht, maar nog nooit zijn ze weggehaald. Dit had ik niet verwacht\", reageerde Kees Weltevrede van de stichting Stolpersteine Dordrecht bij Goedemorgen Nederland van WNL. \"Ik vind het schokkend.\" Burgemeester van Dordrecht Wouter Kolff noemt de diefstel op Twitter \"buitengewoon bedroevend\". \"Deze struikelstenen zijn een herinnering aan mensen die zijn afgevoerd en omgebracht om wie ze waren. Degene die dit (bewust) heeft gedaan, is van harte welkom op het stadskantoor om me uit te leggen waarom.\" De stenen worden vervangen door nieuwe. Een inwoner van Dordrecht heeft aangeboden om de nieuwe stenen te bekostigen, aldus de stichting. "}, {"ID": 2519876, "url": "https://nos.nl/artikel/2519876-pro-palestijns-protest-in-amsterdam-met-paar-duizend-man-voorbij", "title": "Pro-Palestijns protest in Amsterdam met paar duizend man voorbij", "date_time": "2024-05-09T20:06:30+0200", "text": "In Amsterdam is vanavond opnieuw gedemonstreerd door een paar duizend mensen. De grote groep pro-Palestijnse demonstranten bevond zich op het Spui. Daar werd een sit-in gehouden, waarbij de ME ingreep. Het Spui was rond 22.30 uur leeg. De organisatie riep rond 22.00 uur met een megafoon iedereen op om te vertrekken. \"Vertrek bij de politie vandaan\", werd er gezegd, schrijft AT5. \"Kom de komende dagen terug.\" \"Op het Spui is de rust wedergekeerd, de demonstranten hebben het plein verlaten\", meldt de politie. \"We blijven zichtbaar aanwezig in de stad om alert te kunnen reageren op eventuele ongeregeldheden.\" Er zijn drie mensen opgepakt. Ze zijn aangehouden vanwege belediging en opruiing. De politie was vanavond in groten getale aanwezig bij de demonstratie, vergezeld door de Mobiele Eenheid (ME). Volgens de politie was de ME \"aanwezig om escalatie te voorkomen\". Politiemensen deelden enkele klappen uit aan betogers, nadat een bus van de ME werd geblokkeerd. Er waren ook andere korte confrontaties tussen de ME en de demonstranten. Demonstranten gaven massaal gehoor aan de oproep tot een sit-in:  De politie meldde dat de situatie op het Spui \"onrustig\" was. \"Inzet van de politie is noodzakelijk om de orde te herstellen.\" Volgens een NOS-verslaggever werd een deel van het plein eerder op de avond al schoongeveegd. De demonstranten moesten weg bij de politieauto's.  De pro-Palestijnse actiegroep Amsterdam Student Encampment kondigde voor vandaag opnieuw een demonstratie aan. Mensen werden opgeroepen om te komen protesteren tegen \"het besluit van de universiteit om hun eigen studenten wreed te behandelen\", meldt de lokale omroep AT5. De actievoerders vinden het optreden van de politie tijdens de pro-Palestijnse protesten de afgelopen dagen buitensporig. De Amsterdamse politie spreekt van \"een grote groep\" die vanavond op de been is:  Aan het begin van de avond, rond 18.00 uur, verzamelden de demonstranten zich bij de Roeterseilandcampus van de Universiteit van Amsterdam (UvA). Daarna verplaatsten ze zich in een optocht door de stad.  Ook in Utrecht werd vanavond opnieuw gedemonstreerd door zo'n honderd mensen. \"Na het geweld dat onze gemeenschappen hebben ervaren door toedoen van de politie - die werd ingeschakeld door de Universiteit Utrecht en de burgemeester van Utrecht - is het absoluut noodzakelijk om te onthouden waar onze kracht vandaan komt\", is te lezen in een bericht op sociale media. De actiegroep, Utrecht Student Encampment, doelt hiermee op eerdere protesten die werden opgebroken door de politie. Demonstranten liepen vanaf het Janskerkhof naar het Domplein, waar het protest verderging:  Begin deze week hadden demonstranten in Amsterdam tenten opgezet op de campus van de UvA. Ze eisten onder andere dat de Amsterdamse universiteiten hun banden met Isra\u00ebl zouden verbreken. Twee bruggetjes en de toegang naar de campus bij de Nieuwe Prinsengracht werden geblokkeerd met pallets en andere spullen. De politie meldde eerder dat het tijdens de ontruiming onrustig was op Roeterseiland. Volgens de politie gebruikten demonstranten geweld. Een dag na de protesten in Amsterdam kijken sommige buurtbewoners met verbazing naar de achtergebleven chaos. Anderen hebben meer begrip:  Gisteren werd het Binnengasthuisterrein door de politie ontruimd nadat de UvA aangifte had gedaan, onder meer omdat er vernielingen waren aangericht in de gebouwen. Daarnaast zou de veiligheid van de omwonenden in het geding zijn. Het gebouw werd al sinds dinsdag door demonstranten bezet. De politie zette shovels in om de barricades die waren gemaakt met onder meer kantoormeubilair, ladders en stenen te ontmantelen. Ook in Utrecht werd de afgelopen dagen al gedemonstreerd. Daar werd een universiteitsgebouw op de Drift bezet. Volgens de politie is er geen schade aangericht in het universiteitsgebouw in Utrecht. De gebouwen blijven daar wel tot maandagochtend 08.00 uur gesloten. "}, {"ID": 2519873, "url": "https://nos.nl/artikel/2519873-tiktok-breidt-het-labelen-van-ai-content-uit-helpt-context-duidelijk-te-maken", "title": "TikTok breidt het labelen van AI-content uit, 'helpt context duidelijk te maken'", "date_time": "2024-05-09T19:23:35+0200", "text": "TikTok is van plan afbeeldingen en video's die met kunstmatige intelligentie (AI) zijn gemaakt te oormerken. De video-app zegt dat het zo wil proberen om de verspreiding van misinformatie op het platform tegen te gaan. Het bedrijf labelt nu al door AI gegenereerde inhoud die is gemaakt met tools in de app. Deze nieuwe stap maakt het mogelijk om ook video's en afbeeldingen aan te merken die buiten TikTok zijn gegenereerd, en vervolgens worden ge\u00fcpload. \"AI biedt ongelofelijke creatieve mogelijkheden, maar kan kijkers verwarren of misleiden als ze niet weten dat de inhoud door AI is gegenereerd\", licht het socialemediaplatform toe in een verklaring. \"Labelen helpt om die context duidelijk te maken. Daarom labelen we AIGC (Artificial Intelligence Generated Content, red.) die is gemaakt met TikTok-AI-effecten, en eisen we al meer dan een jaar van makers dat ze realistische AIGC labelen.\"  Om de ge\u00fcploade AI-inhoud te kunnen herkennen, gebruikt TikTok technologie die onder andere door Adobe en Microsoft is ontwikkeld. Met die technologie geeft TikTok de AI-beelden een watermerk. Volgens TikTok is het labelen vanaf vandaag mogelijk. Binnenkort geldt dat ook voor audio-inhoud. Eerder dit jaar meldde Meta, het moederbedrijf van Facebook en Instagram, ook bezig te zijn om AI-beelden van labels te kunnen voorzien. Ook Google zei vorig jaar dat er binnenkort AI-labels op YouTube en andere Google-platformen te zien zullen zijn. Wat is AI? AI is een parapluterm voor allerlei soorten taken die computers uitvoeren, waar normaal gesproken menselijke intelligentie voor nodig is. AI is goed in het herkennen van patronen en het analyseren van situaties. De toepassingen lopen enorm uiteen: van aanbevelingen op je streamingaccount en het besturen van zelfrijdende auto's tot oplossingen bedenken voor het tegengaan van klimaatverandering. Er komt een Europese wet aan die moet leiden tot duidelijke regels rond de grootste technologische ontwikkeling van dit moment. Dat werd in maart bekend. De wet bepaalt wat verboden is en welke toepassingen van kunstmatige intelligentie wel zijn toegestaan, zij het onder strenge voorwaarden. Vorige maand uitten muzikanten hun zorgen over een AI-tool die muziek produceert. Eerder was er al onrust onder Nederlandse stemacteurs. Supermarkt Aldi verving de stemacteur in hun reclames door AI. Niet acteur Diederik Ebbinge, maar een met kunstmatige intelligentie gegenereerde stem vertelt nu wat de nieuwste aanbiedingen zijn. "}, {"ID": 2519870, "url": "https://nos.nl/artikel/2519870-protest-tegen-teslafabriek-bij-berlijn-breidt-zich-uit-dit-gaat-om-meer-dan-water", "title": "Protest tegen Teslafabriek bij Berlijn breidt zich uit: 'Dit gaat om meer dan water'", "date_time": "2024-05-09T18:46:19+0200", "text": "Plukjes jongeren met backpacks en tenten komen het grasveld opgelopen. Op een ge\u00efmproviseerde camping wordt een biertje geopend en muziek gespeeld. Het heeft alles weg van een festival. Maar op het hoofdpodium staat niet Billie Eilish of Joost Klein, maar tegenstanders van Tesla. Hier in Gr\u00fcnheide, in de bossen ten oosten van Berlijn, wordt al maanden geprotesteerd tegen de autofabrikant. Tesla wil de fabriek uitbreiden, waarvoor 100 hectare bos moet wijken. De zorgen richten zich vooral op de gevolgen voor het grondwater: de fabriek staat midden in het drinkwaterbeschermingsgebied. De fabriek verbruikt veel water, terwijl huishoudens op waterrantsoen worden gezet, klagen de dorpsbewoners. \"Dit is meer dan een lokaal probleem\", vertelt Katerina Drzewo van de actiegroep 'Tesla draai de kraan dicht' strijdbaar. \"Water wordt door klimaatverandering minder vanzelfsprekend, en dan zal vaker de vraag opkomen: van wie is het water? Van gewone burgers of van een paar superrijken?\" Sinds eind februari bivakkeren tientallen klimaatactivisten in boomhutten bij de Teslafabriek. Met ingang van vandaag is het protest uitgebreid met een nieuw kamp en een weekend vol protesten. Doel is om de fabriek plat te leggen of \"op z'n minst te verstoren\". De organisatie verwacht 1200 slapers in het protestkamp.  De 'Gigafactory' van Tesla ligt de komende dagen in ieder geval stil. Volgens de autofabrikant gebeurt dat vanwege Hemelvaartsdag en is de vrijdag als vrije dag erbij getrokken. Die beslissing zou al zijn genomen voordat het protest was aangekondigd. In maart werd de fabriek ook al platgelegd, destijds door een sabotageactie door een links-extremistische actiegroep.  Het lijkt misschien een tegenstelling: klimaatactivisten die tegen een fabrikant van elektrische auto's protesteren, maar de demonstranten zijn duidelijk niet overtuigd van Tesla's duurzame beloftes. \"De 'groene transitie' moet niet ten koste gaan van het land, de natuur en arbeiders\", zegt Maria Nicolellis, verwijzend naar berichten over slechte arbeidsomstandigheden in de fabriek. Ze noemt het \"de hypocrisie van groene energie\". \"We moeten van A naar B kunnen reizen, dat is logisch\", zegt actievoerder Ole Becker. \"Maar hier worden alleen luxe SUV's gebouwd. Dat is niet goed voor de aarde.\"  Duitsland ontving de Tesla-fabriek in 2017 met open armen. In de jaren daarvoor streden meerdere EU-landen, waaronder Nederland, om de gunst van de Amerikaanse autobouwer. Met 12.500 arbeidsplaatsen en een productiecapaciteit van duizend auto's per dag zorgt Tesla immers voor een boost van de lokale economie. Het bedrijf van Elon Musk koos uiteindelijk dus voor Duitsland, dat met de komst van de moderne autobouwer zijn imago als autoland nieuwe glans kon geven. Bij de opening van de fabriek sprak economieminister Habeck (De Groenen) trots over een \"signaal dat Duitsland ook de leidende markt voor elektrische auto's zal worden\". Dat Tesla nog voor het regelen van de vergunningen met de bouw begon, noemde hij \"een andere cultuur, maar wel een die werkt\". \"I love Berlin\", zei Musk destijds. Maar van ware, wederzijdse liefde is het niet gekomen. In Berlijn vind je op lantaarnpalen stickers met 'Pizza voor iedereen, behalve voor Elon' en 'Fuck Musk'. De Berlijnse band Von Wegen Lisbeth scoorde een hit met het liedje Elon, waarin wordt bezongen hoe de Tesla-baas wordt geweigerd bij de legendarische technoclub Berghain. Maar net als de federale regering is ook de deelstaat Brandenburg, waar de fabriek ligt, een warm pleitbezorger van de fabriek. Als de uitbreidingsplannen niet doorgaan, zullen ook geplande investeringen in de infrastructuur vertraging oplopen, heeft de deelstaatregering gewaarschuwd.  Op lokaal niveau is er aanzienlijk minder enthousiasme. In een referendum stemden omwonenden in februari met tweederdemeerderheid tegen de uitbreiding. De stemming was niet bindend, en dus zet Brandenburg de plannen met enkele wijzigingen door. En zo is het anti-Tesla-protest ook een protest v\u00f3\u00f3r democratie, zegt woordvoerder Lucia Mende van de actievoerders. \"Zoals dat gaat bij klimaatprotesten, is het probleem veelzijdig.\" De demonstranten willen in ieder geval tot en met zondag in het kamp bivakkeren. Wat betreft de inhoud van de plannen houdt de organisatie nog enigszins tegen de borst. De politie is daarom in groten getale aanwezig rond de Teslafabriek. Zij zijn \"voorbereid op alle scenario's\" omdat \"verstorende acties en misdaden\" niet worden uitgesloten. De politievakbond zegt bezorgd te zijn over oproepen om de fabriek te bestormen. De gemeenteraad van Gr\u00fcnheide stemt volgende week over de bouwplannen. "}, {"ID": 2519857, "url": "https://nos.nl/artikel/2519857-door-zelensky-ontslagen-bevelhebber-zaloezjny-benoemd-tot-ambassadeur-vk", "title": "Door Zelensky ontslagen bevelhebber Zaloezjny benoemd tot ambassadeur VK", "date_time": "2024-05-09T17:44:56+0200", "text": "De voormalige bevelhebber van het Oekra\u00efense leger, Valeri Zaloezjny, is officieel uit het leger gezet. Hij is per presidentieel decreet benoemd tot ambassadeur in het Verenigd Koninkrijk. De onder militairen populaire Zaloezjny werd in februari vervangen na openlijke kritiek op president Zelensky. Er is geen reden opgegeven waarom de ex-generaal naar Londen wordt gestuurd. Volgens het decreet is Zaloezjny om gezondheidsredenen afgekeurd voor militaire dienst. Een nadere toelichting ontbreekt. Wel mag de ex-legerleider een uniform blijven dragen. Een maand geleden was het ambassadeurschap van Zaloezjny al aangekondigd.  De Oekra\u00efense president heeft nog twee commandanten overgeplaatst. Zo krijgen de speciale eenheden die opereren in door Rusland bezet gebied voor de tweede keer in een half jaar tijd een nieuwe bevelhebber. Kolonel Serhi Loepantsjoek wordt vervangen door generaal Oleksandr Trepak. Ook is Dmytro Hereha opnieuw benoemd tot commandant van de ondersteunde legereenheden. Hij was in maart juist uit die functie ontheven. Een reden voor deze twee overplaatsingen staat niet in het decreet vermeld, maar president Zelensky zei onlangs dat het tijd is voor nieuwe bevelhebbers die begrijpen wat het leger nodig heeft. Sinds het stukgelopen Oekra\u00efense offensief verovert het Russische leger gestaag grondgebied in Oost-Oekra\u00efne.  Het wegsturen van topgeneraal Zaloezjny werd destijds met scepsis ontvangen binnen het leger. \"Ik ben bang dat hij zich liever met ja-knikkers wil omringen\", zei een officier tegen de NOS over president Zelensky. Zaloezjny werd gezien als een kansrijke kandidaat in het geval van presidentsverkiezingen in Oekra\u00efne. Maar Zelensky, wiens termijn deze maand afloopt, heeft besloten dat er voorlopig geen gang naar de stembus komt. Hij geeft als reden daarvoor dat Rusland verkiezingen zou gebruiken om verdeeldheid te zaaien en aanvallen uit te voeren. In november had Zaloezjny in een opiniestuk geschreven dat de oorlog in een patstelling was beland. Dat klopte, maar de president sprak de woorden van de generaal openlijk tegen. Hij riep militaire leiders op \"zich niet te bemoeien met politiek\". Begin februari kwam Zaloezjny met een nieuw opinieartikel, ditmaal gepubliceerd door CNN. Daarin uitte hij kritiek op het Oekra\u00efense beleid. Het is hoogst ongebruikelijk dat een bevelhebber zoiets doet. "}, {"ID": 2519852, "url": "https://nos.nl/artikel/2519852-geen-golf-van-deepfakes-verwacht-bij-verkiezingen-maar-risico-blijft", "title": "Geen golf van deepfakes verwacht bij verkiezingen, maar risico blijft", "date_time": "2024-05-09T17:26:08+0200", "text": "Inwoners van de Amerikaanse staat New Hampshire kregen begin dit jaar een telefoontje dat van president Biden leek te komen: de spreker adviseerde hun niet te stemmen bij de voorverkiezing. Alleen de echte verkiezing in november telde. Het was alleen niet echt de president die belde, maar een AI-stem die de boodschap overbracht, een voorbeeld van een deepfake. De belletjes kwamen van een bedrijf uit Texas. Dat bedrijf wordt nu onderzocht wegens illegale activiteiten. Al jaren wordt desinformatie verspreid rond verkiezingen, waarbij in het verleden vaak werd gewezen naar Rusland. 2024 is een bijzonder verkiezingsjaar, meer dan de helft van de wereldbevolking gaat naar de stembus. In India zijn de verkiezingen al bezig, Europa volgt begin volgende maand en de VS dit najaar. Er staat dus veel op het spel, terwijl het steeds makkelijker wordt om deepfakes te maken, dankzij de opkomst van generatieve AI (kunstmatige intelligentie).  \"E\u00e9n met AI-gegenereerd audiobestand, een of twee dagen voor de verkiezingen, is genoeg om impact te hebben op de stembusgang\", zegt Tomasso Canetta, die bij de European Digital Media Observatory het factchecken co\u00f6rdineert. Het gebeurde afgelopen jaar al in Slowakije, om de leider van de liberale partij in een kwaad daglicht te stellen. Volgens Canetta is audio op dit moment de meest problematische variant. Bij met AI-gemaakte afbeeldingen zie je vaak nog (kleine) afwijkingen in beeld. Dat was goed zichtbaar bij een afbeelding van Frans Timmermans die afgelopen najaar circuleerde op X. De foto was overduidelijk nep. Door AI gemaakte video's zijn nog niet zo goed dat ze niet van echt te onderscheiden zijn, al kan Sora, het tekst-naar-video-model van OpenAI, daar weleens verandering in brengen. Op dit moment gaat het vaak om video's waarbij de audio nep is en de lippen zijn gesynchroniseerd. \"Audiodeepfakes zijn het schadelijkst omdat de gemiddelde gebruiker die niet zo makkelijk kan herkennen, zeker als je niet heel veel aandacht besteedt aan de manier van praten en grammatica\", zegt Canetta. Hij benadrukt dat er goede manieren zijn om dit soort deepfakes te herkennen, maar die geven geen 100 procent garantie. Beluister hier de deepfake van Joe Biden. Je hoort eerst de echte stem van Biden en dan de nagemaakte:  De organisatie van Canetta maakt maandelijks rapportages over het aantal factchecks door Europese factcheckorganisaties en houdt daarbij ook in de gaten hoeveel daarvan waren gemaakt met AI. In maart waren er van de 1729 gefactcheckte items 87 gemaakt met AI, ofwel 5 procent. Maar goed, je hebt volgens Canetta dus ook niet eens een groot aantal nodig. Een deepfake kan hoe dan ook effect hebben op kiezers. Die conclusie trok ook Tom Dobber, verbonden aan de Universiteit van Amsterdam, samen met andere onderzoekers na een test. Zij lieten een panel kijken naar een deepfakevideo van de Amerikaanse Democratische politicus Nancy Pelosi, waarin zij de bestorming van het Capitool goedpraatte. Democraten waren daarna negatiever over Pelosi. Tegelijkertijd zegt Dobber dat een direct verband leggen tussen zo'n incident en een verkiezingsuitslag heel lastig is. Nieuwsuur onderzocht hoe AI is ingezet tijdens de verkiezingen in Indonesi\u00eb en wat de regels zijn. Bedrijven bleken zichzelf vaak niet aan hun eigen regels te houden:  Luc van Bakel, factcheckco\u00f6rdinator bij de Vlaamse omroep VRT, verwacht een geringe rol voor deepfakes bij de Europese verkiezingen in Belgi\u00eb en Nederland. \"Het is een van de zaken die erbij komen, een nieuwe manier die wordt toegevoegd.\" Uiteindelijk wint desinformatie aan kracht als die breed wordt verspreid, vaak via sociale media als TikTok, Facebook, Instagram en X. \"X wordt gekenmerkt door een grote hoeveelheid desinformatie\", zegt Canetta. \"Maar ik denk dat andere platforms ook nog veel te doen hebben.\" In een reactie laten TikTok en YouTube weten video's te verwijderen die misleidend zijn. TikTok benadrukt daarnaast dat het niet altijd mogelijk is om materiaal dat met AI is gemanipuleerd goed te herkennen. Meta (het moederbedrijf van Facebook) en X reageerden niet op vragen van de NOS. Van Bakel van de VRT wijst ook op een onderstroom die niet publiekelijk zichtbaar is: priv\u00e9gesprekken in apps als WhatsApp. Hij denkt dat video veel rondgaat op openbare sociale media en audio juist meer op plekken waar deepfakes minder snel worden opgemerkt.  Er zijn talloze voorbeelden van apps en diensten waarmee je zelf met AI gegenereerd materiaal kan maken. Daarbij gaat het lang niet altijd om het produceren van desinformatie. De filters die je kunt gebruiken op sociale media voor je foto's of video's zijn ook een vorm van deepfake. Die worden ook wel synthetische media genoemd. Het Delftse bedrijf DuckDuckGoose maakt deepfakes om ze vervolgens met behulp van AI te kunnen herkennen. Het is een kat-en-muisspel tussen makers en partijen die ze weer proberen te ontmaskeren. \"Er is veel meer aandacht voor het maken van deepfakes dan voor het herkennen\", zegt medeoprichter Parya Lotfi. Ze vergelijkt het met de wereld van antivirusprogramma's, waar de makers van virussen de antiviruspakketten te slim af proberen te zijn en andersom. Het bedrijf probeert deepfakes te traceren door AI te trainen in herkenning ervan."}, {"ID": 2519846, "url": "https://nos.nl/artikel/2519846-alcoholvrij-is-lang-niet-altijd-alcoholvrij-branche-wil-duidelijkere-regels", "title": "Alcoholvrij is lang niet altijd alcoholvrij, branche wil duidelijkere regels", "date_time": "2024-05-09T16:27:40+0200", "text": "Wie in de supermarkt of in de kroeg een alcoholvrij drankje wil kopen, heeft genoeg te kiezen. Maar niet iedere fles bier of wijn die verkocht wordt als alcoholvrij, bevat daadwerkelijk geen alcohol. Wie naar het label kijkt, ziet dat er vaak toch een klein beetje alcohol in zit. Dat mag volgens Europese richtlijnen, maar brancheverenigingen voor Nederlandse brouwers vinden dat verwarrend. In Nederland mag bier alcoholvrij heten als er tot 0,1 procent alcohol in zit, bij wijn is dat 0,5 procent. Daarboven, tot 1,2 procent, heet het alcoholarm.  Maar in de rest van Europa gelden andere regels. In Duitsland en Belgi\u00eb mag drank alcoholvrij worden genoemd met een percentage tot 0,5, in Spanje tot 1 procent en in Itali\u00eb en Frankrijk zelfs tot 1,2 procent. Die producten worden ook in Nederland verkocht, wat betekent dat er hier in supermarkten 'alcoholvrij' bier ligt met meer dan een procent alcohol erin. Daarnaast geldt in heel Europa de regel dat drank met een alcoholgehalte tot 0,5 procent non-alcoholic mag heten. Er zijn Nederlandse brouwers die kiezen voor die Engelse term op het label van biertjes met 0,4 procent, omdat het Nederlandse 'alcoholvrij' dan niet mag. Dan drink je dus 'non-alcoholic' bier dat niet 'alcoholvrij' is.  \"Misleidend\", stelt Anne Lutgerink van het Voedingscentrum. \"Zeker voor mensen die echt geen alcohol willen drinken, is het heel vervelend. Je wekt een bepaalde suggestie en die klopt niet, dat is verwarrend.\" Misleidend vinden brancheverenigingen voor brouwers in Nederland het niet, maar dat het verwarrend is, snappen ze wel. \"Het mag allemaal en de brouwers houden zich aan de regels, maar voor de consument is het onduidelijk\", erkent voorzitter Jos Oostendorp van Craft, een branchevereniging van 200 kleine bierbrouwerijen. \"Er zijn mensen die echt geen druppel willen drinken, omdat ze allergisch zijn voor alcohol of om andere redenen. Iedereen heeft er belang bij om te weten wat erin zit.\" Directeur Meint Waterlander van Nederlandse Brouwers, dat dertien brouwerijen vertegenwoordigt, is het daarmee eens. \"Het zou goed zijn voor de consument als er meer eenheid zit in de labels.\"  Het Voedingscentrum benadrukt dat zwangere vrouwen zich niet meteen zorgen hoeven te maken als ze toch een biertje hebben gedronken met een heel klein beetje alcohol. \"Zowel voor je eigen gezondheid als van die van je baby kan dat niet meteen kwaad\", zegt Anne Lutgerink. \"Maar we vinden het belangrijk dat zwangere vrouwen of mensen die om andere redenen niet willen drinken, weten waar ze aan toe zijn.\" Om meer eenheid te cre\u00ebren, worden gesprekken gevoerd met andere brouwersverenigingen in Europa, zegt Oostendorp. \"Dit thema staat ook op de agenda. Het is alleen niet van vandaag op morgen geregeld.\" Zo is bierland Duitsland volgens hem niet heel happig op het invoeren van strengere of andere regels voor zijn brouwers. \"Maar ik verwacht dat het op lange termijn wel verschil kan maken.\" De verenigingen zetten zich ook in voor duidelijkere Europese regels, omdat de regels nu oneerlijk zijn, zegt Oostendorp. \"Buitenlandse biertjes mogen in Nederland in de schappen liggen met labels die in Nederland niet toegestaan zijn. Dat is oneerlijke concurrentie.\"  Het ministerie van Volksgezondheid, Welzijn en Sport gaat naar aanleiding van vragen van de NOS aan de Nederlandse Voedsel- en Warenautoriteit (NVWA) vragen om te kijken naar termen als non-alcoholic op Nederlandse producten. De NVWA beoordeelt of etiketten misleidend zijn. Afhankelijk van hoe vaak dit voorkomt, kan het ministerie beoordelen of (en hoe) er iets moet gebeuren. Want regels voor anderstalige termen zijn er nu nog niet. Zolang er \u00f3\u00f3k in het Nederlands op het label staat hoeveel alcohol er dan in zo'n 'alcoholvrij' drankje zit, mag het. \"Een alcoholvolume tot 0,5 procent kan veroorzaakt worden door restsporen van de gisting van natuurlijke suikers. Zo kan in sinaasappelsap of gebakken brood tot 0,2 procent alcohol zitten\", zegt een woordvoerder van het ministerie. \"Mag of wil je geen alcohol drinken, kijk dan naar het alcoholpercentage en kies een alternatief waar 0,0 op staat. Daarmee weet je zeker dat het geen alcohol bevat.\""}, {"ID": 2519845, "url": "https://nos.nl/artikel/2519845-spil-in-fraudeschandaal-panama-papers-overleden", "title": "Spil in fraudeschandaal 'Panama Papers' overleden", "date_time": "2024-05-09T16:00:00+0200", "text": "Ramon Fonseca, medeoprichter van het Panamese adviesbureau dat bekend werd via de 'Panama Papers', is overleden. Zijn advocaat heeft bekendgemaakt dat de 71-jarige zakenman gisteren stierf in een ziekenhuis. Over de doodsoorzaak zegt ze niets. De firma Mossack Fonseca hielp jarenlang duizenden bedrijven en personen om geld via brievenbusfirma's weg te sluizen naar belastingparadijzen. In 2016 werden deze praktijken gelekt via miljoenen documenten, de Panama Papers, aan de Duitse krant S\u00fcddeutsche Zeitung. Ook Nederlandse bedrijven sluisden via deze manier geld weg, bleek uit de documenten.  Fonseca en de andere oprichter, Jurgen Mossack, werden door Panamese autoriteiten vervolgd voor het witwassen van geld. De rechtszaak begon vorige maand en het OM eiste daar een gevangenisstraf van twaalf jaar. Fonseca was niet in de rechtszaal, volgens een van zijn juridische adviseurs omdat hij met gezondheidsproblemen in het ziekenhuis lag. Mossack en Fonseca hebben altijd volgehouden niets illegaals te hebben gedaan. In 2017 zeiden ze slachtoffer te zijn geweest van een hack en ook vonden ze dat de gelekte informatie verkeerd werd ge\u00efnterpreteerd. Hun adviesbureau werd in 2018 opgeheven. "}, {"ID": 2519839, "url": "https://nos.nl/artikel/2519839-bij-de-spaanse-pro-palestijnse-studentenprotesten-grijpt-de-politie-niet-in", "title": "Bij de Spaanse pro-Palestijnse studentenprotesten grijpt de politie niet in", "date_time": "2024-05-09T14:54:11+0200", "text": "Ook in Spanje kamperen pro-Palestijnse studenten al dagen voor hun universiteit. Er is wel een groot verschil met de situatie in bijvoorbeeld Nederland en de Verenigde Staten: in Spanje is tijdens de protesten nog niemand opgepakt. Opstootjes tussen demonstranten en politie zijn er zo goed als niet geweest. Terwijl de studenten bij benadering dezelfde doelen hebben als in andere landen, waar de protesten wel uit de hand lopen. De demonstrerende studenten in Spanje hebben wel al een van hun doelen bereikt. De vereniging van openbare universiteiten heeft vandaag toegezegd dat de banden met Isra\u00eblische instellingen nog eens goed bekeken gaan worden.  Het eerste pro-Palestijnse tentenkamp in Spanje werd op 29 april in Valencia opgezet. Kort daarna volgde Barcelona en sinds begin deze week sluiten studenten in Madrid zich ook bij de beweging aan. Op het universiteitsterrein van Universidad Complutense de Madrid staan zeker vijftig tenten opgezet. Overal hangen spandoeken en Palestijnse vlaggen.  Zo'n 200 mensen zijn daar samengekomen. Voor de tenten op een pleintje wordt in een enorme kring de dabke gedanst, een traditionele Palestijnse dans. Er staan allerlei soorten mensen te kijken. Voor de tenten eten mensen een hapje, lezen of spelen een potje schaak.  Sonia Camacho is 20 en ze studeert rechten en politicologie. Samen met haar medestudenten is ze een van de organisatoren. \"Wij hebben dit opgezet omdat we een aantal eisen hebben voor de openbare universiteiten van Madrid. Eigenlijk willen we dat ze alle banden met Isra\u00ebl verbreken, of het nu gaat om commerci\u00eble of educatieve banden. We eisen van onze overheid om de wapenhandel met Isra\u00ebl te stoppen.\"  In tegenstelling tot de demonstraties in bijvoorbeeld Amsterdam, verloopt het hier dus heel rustig. Voor nu zijn de protesten ook kleinschaliger en het plan van de organisatoren is dat het kamp tot zaterdag blijft bestaan. Daar is burgemeester Mart\u00ednez-Almeida van Madrid niet blij mee, hij ziet de demonstraties het liefst zo snel mogelijk verdwijnen. De burgemeester van de conservatieve Partido Popular riep de universiteit op om \"politiek uit de klaslokalen te weren\". Hij vindt dat als de studenten zich zo inzetten voor mensenrechten, ze eerst Hamas maar moeten veroordelen. Zijn partij PP, de grootste oppositiepartij van het land, staat dan ook sinds het begin van de oorlog achter Isra\u00ebl. Een woordvoerder zegt dat dit soort protesten bedoeld zijn tegen Isra\u00ebl en dus voor Hamas zijn. \"Ik geloof dat Hamas een organisatie is die moet worden uitgeroeid omdat het een terroristische organisatie is en Isra\u00ebl als democratische staat zichzelf mag verdedigen\", zei hij. Dit staat haaks op het Spaanse beleid ten aanzien van de oorlog. Premier S\u00e1nchez is een van Europa's meest kritische leiders tegenover Isra\u00ebl.  \"Tegen de burgemeester wil ik zeggen dat dit geen religieuze kwestie is\", zegt betoger Sonia Camacho. \"We staan hier te demonstreren omdat er mensenlevens in gevaar zijn. Hamas wordt als excuus gebruikt om een genocide te plegen.\" De Spaanse oppositie en het Madrileense gemeentebestuur mogen dan tegen de demonstraties zijn, maar dit is zeker niet het eerste pro-Palestijnse protest in de hoofdstad. Sinds het begin van de oorlog trekken de demonstraties tienduizenden mensen. Het standpunt van premier S\u00e1nchez wordt door een groot deel van de Spanjaarden dan ook gedeeld. Als je bijvoorbeeld in Madrid door het centrum loopt, zie op veel plekken Palestijnse vlaggen of pro-Palestijnse graffiti.  Ook hier op het universiteitsterrein is dat te merken. Voor de studenten is dit een van de belangrijkste academische weken van het jaar: een week voor de eindtentamens. En toch slapen deze studenten in tenten in plaats van thuis te studeren. Daarom is aan de rand van het kamp een speciale studieplek ingericht. Een groepje studenten zit druk op hun laptop te typen. \"Ik heb morgen een examen sociologie\", vertelt een studente. Het vijftal studenten aan tafel is het met elkaar eens: studeren en manifesteren gaat heel goed samen. \"Dat laten we hier toch zien\". En daar wil een aantal docenten bij helpen. Zij hebben de demonstranten bijles aangeboden zodat ze hun examens halen. De studenten zijn blij met de steun die ze krijgen, vooral omdat ze hebben gehoord van hoe het er in andere landen aan toe gaat. Camacho refereert aan wat er in Nederland gebeurt. \"Hier verloopt het tot nu toe heel gemoedelijk. De overheid heeft tot nu toe een relatief pro-Palestijns beleid gevoerd, zij zullen geen politie op ons af durven sturen.\" De universiteit en de demonstranten zijn dan ook goed met elkaar in gesprek. De studenten mogen het terrein sowieso tot morgen bezetten."}, {"ID": 2519836, "url": "https://nos.nl/artikel/2519836-oud-inspecteur-doet-boekje-open-over-boeing-toestellen-boordevol-gebreken", "title": "Oud-inspecteur doet boekje open over Boeing: 'Toestellen boordevol gebreken'", "date_time": "2024-05-09T14:32:07+0200", "text": "Een voormalig medewerker van Spirit AeroSystems, dat onder meer rompen voor vliegtuigbouwer Boeing maakt, zegt dat er geregeld vliegtuigdelen met \"wel zeker 200 gebreken\" de fabriek hebben verlaten. Volgens klokkenluider Santiago Paredes was Boeing hier altijd van op de hoogte. Paredes heeft al eerder melding gemaakt bij instanties, maar treedt nu voor het eerst naar buiten met een interview bij de BBC en CBS. Paredes werkte van 2010 tot 2022 bij Spirit als kwaliteitsmedewerker. Hij is een van de medewerkers die moesten controleren of er geen gebreken aan onderdelen waren, voor ze naar Boeing gingen, waar de toestellen werden afgebouwd. Spirit AeroSystems bouwt rompen voor de Boeing-types 737 en 787 en de cockpit voor bijna alle Boeing-vliegtuigen. Het bedrijf in de Amerikaanse staat Kansas was ooit onderdeel van Boeing, maar in 2005 ging het verder als eigen bedrijf. Daardoor kon het zijn bestand uitbreiden door bijvoorbeeld ook Airbus als klant aan te nemen. De grootste klant bleef echter altijd Boeing.  Dat is volgens Paredes ook een van de redenen waarom de onderdelen met gebreken de fabriek konden verlaten. De leiding van Spirit bleef na de verkoop door Boeing aan en bleef dezelfde cultuur handhaven, zegt Paredes. Volgens hem was de cultuur altijd al slecht en werd dit na de verkoop alleen maar erger. Zo werd hij bijvoorbeeld onder druk gezet door de leiding om minder strenge controles uit te voeren. \"Ze focusten niet op de kwaliteit van de onderdelen, maar vooral op het financi\u00eble plaatje en de cijfers. Ik denk dat dit daardoor kon gebeuren.\" In de twaalf jaar dat hij er werkte is hij naar eigen zeggen gewend geraakt aan tientallen defecten per vliegtuigdeel. \"Ik ontdekte veel ontbrekende bevestigingsmiddelen, veel verborgen gebreken en soms zelfs ontbrekende onderdelen\", aldus de klokkenluider tegen de Amerikaanse nieuwszender en Engelse omroep.  Paredes geeft toe dat ook hij zelf fouten heeft gemaakt, maar zegt ook dat Boeing geweten moet hebben van de gebreken aan de onderdelen. Boeing heeft nog niet gereageerd op het interview van de klokkenluider. Spirit AeroSystems zegt zich \"krachtig te verdedigen\" tegen de aantijgingen. Zowel naar Spirit AeroSystems als Boeing is onderzoek gedaan door de Amerikaanse luchtvaartautoriteit FAA, nadat in januari van dit jaar een deurpaneel was losgekomen van een gloednieuwe Boeing 737 Max. Het toestel moest een noodlanding maken, omdat het deurpaneel eraf was gevallen. Uit het onderzoek bleek dat het paneel in de fabriek van Spirit in elkaar was gezet met schroeven. Die werden door Boeing-technici weer verwijderd, omdat de schroeven kapot bleken te zijn. Dat laatste lijkt ook niet goed te zijn gebeurd. De Boeing met een loszittend deurpaneel moest een noodlanding maken:  Sinds de onderzoeken wordt fout op fout ontdekt bij toestellen van Boeing. Vandaag nog raakte een vliegtuig van de baan in Senegal, waarbij tien mensen gewond raakten. Verder zijn passagiers van een Boeing in het Turkse Alanya gestrand na een lekke band op het vliegveld. Beide incidenten worden onderzocht. Verder viel er sinds januari een wiel van een toestel, raakten tientallen inzittenden gewond toen een Dreamliner een duikende beweging moest maken bij het opstijgen, kwam er een noodglijbaan los en waren er problemen met remmen bij een toestel. Bij twee dodelijke ongelukken met een Boeing-toestel in 2018 en 2019 kwamen 346 mensen om het leven. De Boeing 737 Max kampte met technische problemen. Oud-medewerkers van zowel Boeing als Spirit doen geregeld een boekje open over alle gebreken, zowel over nog te bouwen toestellen als Boeings die al af zijn. Dinsdag nog werd er een nieuw onderzoek door de Amerikaanse luchtvaartautoriteit geopend, nadat een medewerker van Boeing had gemeld dat vereiste controles op vliegtuigen op het vliegveld niet worden uitgevoerd, terwijl ze wel worden afgevinkt door de medewerkers. "}, {"ID": 2519827, "url": "https://nos.nl/artikel/2519827-etnische-zuiveringen-in-darfur-en-mogelijk-zelfs-genocide-stelt-human-rights-watch", "title": "Etnische zuiveringen in Darfur en mogelijk zelfs genocide, stelt Human Rights Watch ", "date_time": "2024-05-09T12:44:58+0200", "text": "Het excessieve geweld dat de Sudanese rebellenbeweging RSF heeft aangericht in de regio Darfur is volgens Human Rights Watch een etnische zuivering. De mensenrechtenorganisatie deed onderzoek naar de stad el-Geneina in de Sudanese regio, waar vorig jaar duizenden mensen omkwamen door geweld van het rebellenleger en Arabische milities tegen Sudanezen van Afrikaanse afkomst. Gevluchte bewoners van de stad spreken van plunderingen, verkrachtingen en moorden door de rebellenbeweging. Human Rights Watch (HRW) vermoedt in het rapport ook dat er bewust is gezocht naar mensen van de etnische groep Masalit, wat zou neerkomen op genocide. HRW wil dat dit verder wordt onderzocht door de internationale gemeenschap. Correspondent Elles van Gelder:  \"In dit rapport van HRW staan getuigenissen van overlevenden over wat er vorig jaar is gebeurd in de stad el-Geneina. Zo beschrijft een 17-jarige jongen hoe bij een aanval op een konvooi met vluchtelingen kinderen op een hoop werden gegooid en daarna doodgeschoten. En op basis van satellietbeelden concludeert HRW dat Masalit-wijken in de stad door bulldozers met de grond gelijk zijn gemaakt. Het zijn afschuwelijke verhalen die nu naar buiten komen en het is bijzonder dat dit rapport er nu is. De regio Darfur is zo goed als onbegaanbaar voor journalisten en hulpverleners om onderzoek te doen.\" Vijf jaar geleden werd de autocratische leider Omar al-Bashir na drie decennia afgezet in Sudan. De coup werd uitgevoerd door het reguliere Sudanese leger SAF en de paramilitaire groep Rapid Support Forces (RSF), maar die partijen werden het daarna niet eens over de verdeling van de macht. In april vorig jaar braken gevechten uit in de hoofdstad Khartoem en andere delen van het land.  Beide partijen worden gesteund en bestreden door andere groeperingen. De strijdende partijen sloten meerdere deals over een staakt-het-vuren, maar telkens werd die afspraak geschonden. Het conflict krijgt volgens het Rode Kruis te weinig aandacht door andere crises in de wereld en het aantal doden is alleen maar te schatten. Volgens de VN zijn in een jaar tijd ruim acht miljoen mensen op de vlucht geslagen. Correspondent Elles van Gelder maakte in september deze reportage in een vluchtelingenkamp in Tsjaad, op de grens met Sudan:  Het is niet de eerste keer dat er etnisch geweld is in Darfur. Twintig jaar geleden werden naar schatting 300.000 Sudanezen van Afrikaanse afkomst omgebracht. Destijds heetten de Arabische milities Janjaweed, de RSF is daar een voortzetting van. Westerse landen hebben hun burgers uit Sudan ge\u00ebvacueerd; de Sudanese bevolking blijft achter. Het Internationaal Strafhof onderzoekt het etnische geweld in Darfur. "}, {"ID": 2519826, "url": "https://nos.nl/artikel/2519826-wenneke-is-bijna-blind-en-wandelt-solo-het-pieterpad", "title": "Wenneke is bijna blind en wandelt solo het Pieterpad", "date_time": "2024-05-09T12:38:13+0200", "text": "Het hele Pieterpad lopen in zestien dagen, in haar eentje. Dat is de uitdaging die Wenneke Kempenaar (56) met haarzelf is aangegaan. Tegelijk haalt ze zoveel mogelijk geld op voor het Oogfonds. Een behoorlijke onderneming, want ze ziet nog maar tien procent. Door een oogziekte is Wenneke langzaam haar zicht grotendeels kwijtgeraakt. Ze ziet wazig en kan geen kleurnuances onderscheiden. \"Ik zie nog tien procent. Ik zeg altijd: ik loop de hele dag in de mist\", zegt ze tegen regionale omroep Oost. Het Pieterpad, een tocht van ruim 500 kilometer van Pieterburen in Groningen naar de Sint-Pietersberg in Maastricht, wandelt ze alleen. Zonder begeleider, stok of hond. \"Als ik al iets wil bewijzen, dan is het aan mezelf dat ik dit kan. Dat ik mijn zelfstandigheid niet hoef kwijt te raken, ondanks mijn beperking.\"  De roodwitte bordjes die de route aangeven, ziet ze alleen als ze er met haar neus bovenop staat. \"Ik maak dus heel wat extra meters, op zoek naar de paaltjes\", zegt Kempenaar. \"Maar tot nu toe gaat het heel goed, ik heb nog geen hulplijn nodig gehad.\" De tocht is voor Kempenaar een persoonlijke uitdaging, maar ook een manier om aandacht te vragen voor oogziekten, en geld in te zamelen voor het Oogfonds. \"Er zijn veel oogaandoeningen waar nog geen behandeling voor is. Dankzij het Oogfonds wordt er onderzoek gedaan naar behandelingen, en het voorkomen van oogziekten.\" Het is gelijk een extra stimulans om het vol te houden, zegt ze: \"Als ik er even doorheen zit, dan denk ik, ik doe het niet alleen voor mezelf, maar ook voor al die anderen met oogaandoeningen.\" Kempenaar hoopt zo minstens achtduizend euro bij elkaar te wandelen. Inmiddels is ze bijna op de helft. \"Mensen die ik onderweg spreek vinden het wel heel bijzonder wat ik doe. Dat zie ik dan ook vaak gelijk terug op in de donaties, dat is heel mooi.\" "}, {"ID": 2519823, "url": "https://nos.nl/artikel/2519823-steve-albini-overleden-producent-die-muziekindustrie-een-greppel-stront-vond", "title": "Steve Albini overleden, producent die muziekindustrie een greppel stront vond", "date_time": "2024-05-09T12:07:01+0200", "text": "De muziekindustrie is net een 60 meter lange greppel vol stront, vond Steve Albini. Artiesten worden gedwongen erdoorheen te worstelen, ondertussen collega's bevechtend, op weg naar een platencontract aan de andere kant. Maar eenmaal daar krijgt de winnaar te horen: \"Je moet je nog iets ontwikkelen. Terug graag, in rugslag.\" De op 61-jarige leeftijd overleden artiest en opnameleider streed zijn hele leven tegen de vercommercialisering van muziek. Met zijn onomwonden mening maakte hij daarbij graag en veelvuldig vijanden, maar bracht ook succes voor artiesten als Nirvana, Manic Street Preachers, Bush, the Pixies en PJ Harvey. Het was zijn missie om altijd zo dicht mogelijk te blijven bij het geluid dat een band zelf voor ogen had. Digitaal opnemen was taboe, geen gepiel met nabewerking, zo min mogelijk invloed van bovenaf. \"We zetten de plaat er in een paar dagen op, hoge kwaliteit maar minimale 'productie' en geen bemoeienis van de pakken van het hoofdkantoor\", was het voorstel dat Nirvana deed voor hun - naar later bleek - laatste album In Utero.  De in Pasadena geboren Albini was als student in Chicago in aanraking gekomen met de punkscene. In een tijd dat veel indie-bandjes bereid waren hun geloofwaardigheid in te ruilen voor breed succes, leek de tegendraadse Albini er alles aan te doen om commercieel 'radioactief' te blijven. \"Iedereen probeert op MTV te komen, dus wij doen precies het tegenovergestelde.\" Een bandnaam als Rapeman dus, bloederige coverfoto's en liedjes over kindermisbuik en de lol van brandstichting. Albini liet van zich horen met misogyne, racistische en homofobe teksten en snoeiharde kritiek op collega's die te rekkelijk in de leer zouden zijn. Allemaal om autoriteit af te wijzen en te schoppen tegen de macht. Zijn filosofie zette Albini ook in voor de albums van honderden andere artiesten. Zijn verfrissende compromisloosheid maakte hem in de jaren 90 onweerstaanbaar als opnameleider voor alt-rockers. Hij nam het eerste album op van The Pixies, werkte met Led Zeppelins Jimmy Page en Robert Plant en hielp Pulp-zanger Jarvis Cocker bij diens solocarri\u00e8re.  Voor de opnames van In Utero hielp hij Nirvana loskomen van de verstikkende roem die de band had gevonden met Nevermind. Er werd in betrekkelijke anonimiteit gewerkt in een studio even buiten Minneapolis. Albini misleidde fans, paparazzi en drugsdealers door de studio te boeken onder naam Simon Richie, de echte naam van oerpunker Sid Vicious van de Sex Pistols. Albini was een idool voor Nirvana-frontman Kurt Cobain. In zijn jeugdjaren had hij eens een stukje bemachtigd van een gitaar die Albini tijdens een optreden kapot had geslagen, een trofee die hij trots meenam naar de opnames. Net als bij andere albums weigerde Albini producer te worden genoemd in de hoestekst. Producenten vond hij maar uitvreters die muziek omschrijven met nikszeggende omschrijvingen als warm, punchy, groove of vibe, \"zodat hun cli\u00ebnten denken dat zij weten waar ze mee bezig zijn\". Albini had liever een dienende rol als technicus, met slechts een regeltje \"recorded by Steve Albini\". Ook zag hij zoals altijd af van de gebruikelijke royaltyregeling, waarmee hij tot in eeuwigheid zou meedelen in de miljoenenwinst van de plaat. Hij vond het niet kunnen om te blijven profiteren van het succes van een artiest, \"al denkt mijn vrouw daar anders over\".  In latere jaren bleef Albini rondtrekken, met zijn noiserockband Shellac, door Paradiso bij een concert vorig jaar omschreven als een \"minimalistisch rocktrio met een serieuze desinteresse in de regels van de muziekwereld\". Voor later deze maand staat een nieuwe plaat van de band gepland. Hoewel hij zijn wortels dus trouw bleef, baarde Albini in 2021 opzien en bewondering door op X excuses te maken voor aanstootgevende uitlatingen uit zijn verleden. \"We dachten dat we niemand schaadden met tegendraadsheid, shock, sarcasme en ironie\", analyseerde hij. \"Veel kwam voort uit de onwetendheid van privilege en gemak en ik heb daar spijt van.\" Over zijn muzikale erfenis was Albini, die dinsdag overleed aan een hartaanval, kenmerkend uitgesproken. \"Dat maakt me geen reet uit.\""}, {"ID": 2519821, "url": "https://nos.nl/artikel/2519821-poetin-waarschuwt-westen-voor-wereldconflict-laten-ons-niet-bedreigen", "title": "Poetin waarschuwt Westen voor wereldconflict: 'Laten ons niet bedreigen'", "date_time": "2024-05-09T11:59:02+0200", "text": "De Russische president Poetin heeft in een toespraak gezegd dat hij zich niet laat bedreigen door andere landen. Hij zegt dat het Westen een wereldconflict riskeert en dat de Russische kernwapen-eenheden \"dag en nacht klaar staan\". De toespraak op het Rode Plein in Moskou was ter gelegenheid van de Dag van de Overwinning. Dat is de dag waarop Rusland de overgave van nazi-Duitsland in 1945 herdenkt. Het is een van de belangrijkste feestdagen van het land en wordt traditioneel gevierd met militaire parades. Poetin zegt dat de \"arrogante westerse leiders\" vergeten dat de Sovjet-Unie een beslissende rol speelde in het verslaan van nazi-Duitsland en dat ze conflicten aanwakkeren. \"We weten waartoe de buitensporigheid van dergelijke ambities leidt.\"  \"Geheel volgens verwachting heeft Vladimir Poetin opnieuw een directe link gelegd tussen de Tweede Wereldoorlog en zijn eigen huidige 'speciale militaire operatie' in Oekra\u00efne. Uit zijn woorden volgt dat die als het ware een voortzetting is van de oorlog van toen. Het leeuwendeel van zijn toespraak ging over het heden, niet het verleden. Daarmee verandert geleidelijk het karakter van Ruslands belangrijkste feestdag. Oorlogsveteranen van toen zijn er vrijwel niet meer. Op het Rode Plein marcheerden vandaag wel militairen die hebben deelgenomen aan de strijd in Oekra\u00efne. Het Westen is er volgens Poetin op uit Rusland te verzwakken en de geschiedenis te herschrijven. Tijdens de Tweede Wereldoorlog vocht Rusland samen met de andere Sovjetrepublieken 'praktisch alleen' tegen Hitler-Duitsland, dat door 'heel Europa' werd gesteund, aldus Poetin. Nu vecht Rusland een 'rechtvaardige strijd tegen neonazi's'. Poetin waarschuwde dat Rusland nooit een nieuwe dreiging zal toestaan en daartoe alle middelen heeft, inclusief kernwapens.\" De militaire parade ter ere van de feestdag was iets minder sober dan vorig jaar. Toen reed er maar \u00e9\u00e9n tank uit de Tweede Wereldoorlog op het Rode Plein. Analisten wezen destijds naar de invasie in Oekra\u00efne om de versoberde parade te verklaren. Rusland zou weinig materieel kunnen missen voor een show. Deze keer was het opnieuw sober, maar reden er wel meerdere militaire voertuigen in de parade. Ook vlogen gevechtsvliegtuigen voorbij met sporen in de kleuren van de Russische vlag. Normaal lopen er ook mensen met portretten van militairen die in de Tweede Wereldoorlog zijn omgekomen, maar die optocht werd net als vorig jaar afgelast. Een impressie van de parade en de toespraak van Poetin:  "}, {"ID": 2519820, "url": "https://nos.nl/artikel/2519820-koopjesketen-action-groeit-door-maar-wel-iets-minder-hard", "title": "Koopjesketen Action groeit door, maar wel iets minder hard", "date_time": "2024-05-09T10:54:21+0200", "text": "Action heeft de omzet in het eerste kwartaal opnieuw sterk zien toenemen. De winkels met vooral goedkope huishoudelijke artikelen verkochten voor net iets meer dan drie miljard euro. Dat is een stijging van bijna 21 procent vergeleken met een jaar eerder. De groei komt voor een belangrijk deel door de opening van nieuwe winkels in Europa. Er kwamen in de eerste drie maanden van het jaar 42 Actions bij. Zonder de nieuwe filialen was de groei 9,8 procent. Winstcijfers zijn niet bekendgemaakt. De groei van Action in het afgelopen kwartaal is wel iets minder dan een jaar eerder. Toen namen de totale verkopen met ruim een derde toe.  Het concern met Nederlandse wortels heeft nu 2608 winkels in 12 Europese landen. In Portugal werd in februari de eerste winkel geopend. De meeste winkels zijn in Frankrijk, Duitsland en Nederland. Action richt zich op de onderkant van de markt, met veel goedkope spullen uit China en een snel wisselend assortiment. Twee derde van de producten kosten minder dan 2 euro, zegt het bedrijf zelf. In de eerste maanden verlaagde Action de prijzen van meer dan 1000 producten. Het bedrijf profiteerde de afgelopen jaren van de hoge inflatie, waardoor veel mensen op zoek gingen naar alternatieven voor de duurder worden producten in de supermarkten.  De wortels van het concern liggen in Enkhuizen waar twee ondernemers in 1993 een winkeltje begonnen. Ze verkochten daar goedkoop ingekochte partijen, van schuursponzen tot pannen tot serviezen. Het was een succes en ze openden in de omgeving snel nieuwe zaken. In de jaren daarna groeide het bedrijf door en in 2005 werd de eerste winkel in het buitenland geopend. Inmiddels is een meerderheid van de Action-aandelen in handen van de Britse investeringsgroep 3i. De CEO is de Nederlandse Hajir Hajji. Zij begon op haar 17e als vakkenvuller in een van de eerste Action-winkels en maakte razendsnel carri\u00e8re in het bedrijf. "}, {"ID": 2519818, "url": "https://nos.nl/artikel/2519818-premier-rutte-reageert-afwijzend-op-geweld-bij-acties-op-uva", "title": "Premier Rutte reageert afwijzend op geweld bij acties op UvA", "date_time": "2024-05-09T10:42:53+0200", "text": "Demissionair minister-president Rutte heeft op X voor het eerst gereageerd op de demonstraties bij de Universiteit van Amsterdam. \"De gebeurtenissen op en rond de UvA in de laatste dagen gaan duidelijk over grenzen heen. Demonstreren mag. Altijd. Maar geweld gebruiken tegen de politie en vernielingen aanrichten mag nooit. Stop daarmee!\" In dezelfde tweet zegt Rutte dat hij aanstaande maandag in gesprek gaat met \"tal van maatschappelijke organisaties\" over antisemitisme in Nederland. \"Steeds vaker en met steeds hardere woorden wordt het geweld in Gaza in de schoenen geschoven van Joodse Nederlanders. Onterecht!\", schrijft Rutte. Hij noemt het een vorm van antisemitisme die moet worden bestreden. \"Niet zwijgen, niet wegkijken.\" Ook partijleiders als Jetten (D66) en Timmermans (GroenLinks-PvdA) roepen op X demonstranten op om te stoppen met vernielingen en geweld. Zowel bij de UvA en de Universiteit Utrecht (UU) greep de politie de afgelopen 24 uur in bij protestacties van onder anderen studenten als medewerkers. Een dag na de protesten in Amsterdam kijken sommige buurtbewoners met verbazing naar de achtergebleven chaos. Anderen hebben meer begrip:   Medewerkers van de UvA spreken zich in een open brief uit tegen de \"acties van het College van Bestuur\" na politieacties bij verschillende Nederlandse universiteiten, gisteravond en vannacht. Volgens de schrijvers van de brief heeft het universiteitsbestuur blijk gegeven van kwade trouw door tijdens de onderhandelingen met studenten en medewerkers al te besluiten de bezetting met geweld te be\u00ebindigen. \"We zijn geschokt door de absolute minachting, het gebrek aan respect en de algemene onwil van het bestuur jegens haar studenten en personeel.\" De brief spreekt ook van \"ongekend geweld\" tegen de demonstranten. Dat trof volgens de medewerkers niet alleen de deelnemende studenten en medewerkers, maar ook omstanders.  De medewerkers roepen op tot een \"walk-out\" op maandag 13 mei op de Roeterseiland-campus. Daarna zullen medewerkers samenkomen om de eisen te bespreken over \"het herstellen van het recht op geweldloze demonstratie en het verbreken van de banden met Isra\u00eblische instellingen die mensenrechten schenden\". Het is niet duidelijk hoeveel medewerkers bij de demonstraties aanwezig waren. Evenmin is duidelijk hoeveel medewerkers achter de oproep staan. De oproep wordt gepubliceerd en gedeeld door verschillende medewerkers op sociale media:  Gisteren werd het Binnengasthuisterrein door de politie ontruimd nadat de UvA aangifte had gedaan, onder meer omdat er vernielingen waren aangericht in de gebouwen. Daarnaast zou de veiligheid van de omwonenden in het geding zijn. Het gebouw werd al sinds dinsdag door demonstranten bezet. De politie zette shovels in om de barricades die waren gemaakt met onder meer kantoormeubilair, ladders en stenen te ontmantelen. Betogers belaagden de politie door brandblussers leeg te spuiten en met voorwerpen te gooien. De ME deelde daarbij klappen uit aan demonstranten. In deze video is de ontruiming bij de UvA te zien:  Na de ontruimingen vertrok een deel van de demonstranten bij het UvA-gebouw naar het Rokin. Uiteindelijk moesten de betogers ook daar vertrekken en werden honderden van hen verjaagd naar het Rembrandtplein. Rond 23.00 uur dunde de groep uit. De politie en ME stonden al klaar om iets te doen aan de barricaden, vertelt politiecommissaris Frank Paauw in het radioprogramma Sven op 1. Pas op het moment dat de universiteit aangifte zou doen, kon de politie ook overgaan tot ontruiming van het bezette pand. Dat gebeurde uiteindelijk om 02.30 uur, waarbij Paauw aangeeft ook bezorgd te zijn geweest over de \"vredelievende studenten\".  De politie meldde eerder dat 32 mensen zijn aangehouden voor openlijke geweldpleging, vernieling, mishandeling en opruiing. Dat aantal steeg naar 36. Inmiddels zitten er nog 31 mensen vast. Enkele arrestanten zullen worden voorgeleid, zegt een woordvoerder van het Openbaar Ministerie in Amsterdam. Hoeveel mensen dat zullen zijn, is afhankelijk van waar ze van worden verdacht. Als gevolg van de confrontatie tussen betogers en de politie zijn vijf agenten gewond geraakt, zegt Paauw. Het gaat om lichtere verwondingen, maar een van de agenten heeft ammoniak in zijn oog gekregen. \"Absurd\", zegt Paauw. \"Stenen gooien is ook niet normaal, maar dit lijkt op straatterreur. Hoe verzin je het om ammoniak mee te nemen en naar de politie te gooien?\" De barricades waren erg professioneel opgebouwd. \"Fortificaties die niet in het handelingskader van een 20-jarige student rechtsgeleerdheid passen\", zegt de korpschef. Hoewel hij zegt \"harde informatie\" te hebben dat er meerdere groeperingen zich bij de UvA-demonstranten hadden aangesloten, kan hij niet bevestigen dat het pro-Palestijnse netwerk Samidoun betrokken is, zoals onder meer De Telegraaf meldt. \"Er hing wel een vlag van Samidoun.\"  Amnesty International Nederland roept op tot een evaluatie van het optreden van de lokale overheid en politie rondom de UvA-demonstraties. Bij de demonstraties waren waarnemers van de organisatie aanwezig. Volgens Amnesty heeft de politie op \"cruciale momenten kansen op de-escalatie niet benut\". Tegelijkertijd noemt Amnesty het onacceptabel dat een deel van de demonstranten geweld heeft gebruikt tegen de politie. Toch mogen deze incidenten geen aanleiding zijn om toekomstige demonstraties repressief te benaderen, vindt de organisatie, die aangeeft dat eerdere betogingen wel vreedzaam verliepen.  Ook in Utrecht werd een universiteitsgebouw op de Drift bezet. In eerste instantie riep bestuursvoorzitter Anton Pijpers de betogers op voor 22.00 uur, sluitingstijd, het gebouw te verlaten. Aan het eind van de avond stelde Pijpers een ultimatum: om 00.05 uur moesten alle betogers vertrokken zijn. Rond 01.00 uur werden de eerste betogers met bussen afgevoerd. Daarna kwamen de politie en betogers tegenover elkaar te staan op de brug tussen de Voorstraat en de Wittevrouwenstraat. Rond 02.00 uur begonnen de demonstranten te vertrekken. Een halfuur later werd een groep van vijftig demonstranten afgevoerd met stadsbussen. \"Ze zijn elders afgezet en niet aangehouden\", meldt een woordvoerder van de politie. Volgens de politie is er geen schade aangericht in het universiteitsgebouw in Utrecht. Daarnaast zijn er drie mensen aangehouden. De universiteitsgebouwen in Utrecht blijven tot maandagochtend 08.00 gesloten. "}, {"ID": 2519817, "url": "https://nos.nl/artikel/2519817-handhaven-nieuwe-straatintimidatiewet-volgens-vakbonden-grote-uitdaging", "title": "Handhaven nieuwe straatintimidatiewet volgens vakbonden 'grote uitdaging'", "date_time": "2024-05-09T10:36:45+0200", "text": "Het handhaven van het landelijke verbod op seksuele straatintimidatie wordt een grote kluif voor politie en boa's. Dat zeggen de boa- en politievakbonden van de ACP tegen onderzoeksprogramma Pointer, dat de haalbaarheid van de wet onder de loep nam. Vooral de opstapeling van nog meer taken wordt volgens Richard Gerrits van de Boavakbond ACP een \"hele grote uitdaging.\"  De Eerste Kamer stemde in maart in met de Wet seksuele misdrijven. Daardoor kunnen slachtoffers van aanranding en verkrachting aangifte doen, zonder dat er bewijs van dwang aangeleverd hoeft te worden. Onder dezelfde wet valt ook seksuele intimidatie in het openbaar. Mensen die anderen naroepen met seksueel getinte opmerkingen op straat kunnen juridisch vervolgd worden. De wet geldt vanaf 1 juli.  Dat de wet er nu eindelijk landelijk komt, is volgens de vakbonden geen probleem. Ook het OM juicht de wet toe en zegt tegen Pointer het \"ontzettend fijn te vinden dat er nu kaders zijn waarbinnen gehandhaafd kan worden\". De zorgen zitten hem volgens boa-vakbond voorzitter Gerrits in de uitvoering, die bij zowel de politie als de boa's ligt. Zo wordt de boa volgens hem langzamerhand \"het duizenddingendoekje van de maatschappij.\" Ook de politie kampt al lange tijd met capaciteitsproblemen. Door de nieuwe wet kan de politie straks daders van straatintimidatie op heterdaad betrappen. Maar dat kan volgens Politiebondwoordvoerder Ramon Meijerink erg moeilijk worden. \"Als wij in uniform lopen, zullen wij het al niet horen. Dan zouden we dus bijvoorbeeld in burger moeten gaan. En dan nog moet er ondersteunend bewijs liggen om iemand daadwerkelijk een boete op te leggen. Daar liggen wel onze zorgen.\"  De nieuwe wet is een langgekoesterde wens van gemeentes; Rotterdam en Amsterdam namen het zelfs op in de Algemene Plaatselijke Verordening, zodat het in die gemeentes strafbaar werd. De rechter stak in 2019 echter een stokje voor het 'sisverbod', zoals het in de volksmond ook genoemd wordt, omdat het in strijd zou zijn met de vrijheid van meningsuiting. Sindsdien riepen gemeentes het kabinet op om het in een nieuwe wet op te nemen. Uit de meest recente cijfers van het CBS blijkt dat twee op de drie vrouwen van 12 tot 25 jaar weleens lastig zijn gevallen op straat. Een derde van de jonge vrouwen voelde zich onveilig of bang door straatintimidatie. Mannen hebben minder last van intimidatie op straat, bleek uit het onderzoek. Ge\u00efntimideerd worden op straat komt in steden vaker voor dan op het platteland. Rotterdam en Utrecht gaan volgens de woordvoerder van de Boavakbond in ieder geval experimenteren met de aanpak van straatintimidatie. Voor de pilot worden boa's opgeleid die vanaf juli in burger de straat op kunnen, met als doel om mensen op heterdaad te kunnen betrappen. De bedoeling is dat er zoveel mogelijk proces-verbalen opgemaakt gaan worden, zodat er na een jaar in ieder geval een aantal daarvan aan de rechter kunnen worden voorgelegd. "}, {"ID": 2519816, "url": "https://nos.nl/artikel/2519816-oppositiepartij-wint-verkiezingen-noord-macedonie-toetreding-eu-op-de-tocht", "title": "Oppositiepartij wint verkiezingen Noord-Macedoni\u00eb, toetreding EU op de tocht", "date_time": "2024-05-09T10:34:18+0200", "text": "In Noord-Macedoni\u00eb zijn de presidents- en parlementsverkiezingen gewonnen door de rechts-nationalistische oppositiepartij VMRO-DPMNE. De 70-jarige Gordana Siljanovska-Davkova van die partij wordt de nieuwe president van het land. De uitslag kan invloed hebben op toetreding tot de Europese Unie. Noord-Macedoni\u00eb is sinds 2005 kandidaat-lidstaat van de EU en voert toetredingsgesprekken, nadat die jarenlang werden geblokkeerd door buurlanden Griekenland en Bulgarije. De regerende pro-Europese sociaaldemocratische partij SDSM waarschuwde tijdens de campagne dat een overwinning van de VMRO-DPMNE het lidmaatschap in gevaar zou brengen. VMRO-DPMNE voert een harde lijn tegenover EU-lidstaten en buurlanden Bulgarije en Griekenland. Zo erkent partijleider Hristijan Mickoski de naamsverandering van het land niet. De Grieken willen niet dat het land Macedoni\u00eb heet, omdat er ook een Noord-Griekse regio is met die naam. Na een conflict van 27 jaar werd in 2018 daarom 'Noord' voor de naam van het land geplakt. Mickoski heeft ook beloofd harder op te treden tegen Bulgaarse eisen. Bulgarije wil dat Noord-Macedoni\u00eb de grondwet aanpast om de rechten van de Bulgaarse minderheid in het land te beschermen en zegt dat het de toetredingsgesprekken van Noord-Macedoni\u00eb anders weer gaat blokkeren.  \"De afstraffing voor de sociaaldemocratische president en regering zijn nog groter dan verwacht. En dat terwijl vier op de vijf Macedoni\u00ebrs v\u00f3\u00f3r toetreding van het land tot de EU is. Dat ze desondanks op een partij hebben gestemd die op de rem gaat staan, toont vooral hun teleurstelling aan met het beleid van de sociaaldemocraten. Die beloofden acht jaar geleden de corruptie terug te dringen, de economie aan te zwengelen en de EU-toetreding te versnellen, maar in de ogen van veel Macedoni\u00ebrs hebben ze die toezeggingen nauwelijks waargemaakt.\" Toen ruim 90 procent van de stemmen voor de parlementsverkiezingen waren geteld meldde de verkiezingscommissie dat VMRO-DPMNE minstens 59 van de 120 zetels heeft behaald. De regerende SDSM krijgt 19 zetels. Nadat de sociaaldemocraten hun verlies hadden erkend, hield partijleider Mickoski van VMRO-DPMNE een overwinningstoespraak: \"Het is ons gelukt. Macedoni\u00eb heeft gewonnen. Het is een historische overwinning voor het volk\", zei hij. Mickoski wordt waarschijnlijk de nieuwe premier van het land. "}, {"ID": 2519812, "url": "https://nos.nl/artikel/2519812-plannen-voor-nicaraguakanaal-ingetrokken", "title": "Plannen voor Nicaraguakanaal ingetrokken", "date_time": "2024-05-09T08:54:13+0200", "text": "Het parlement van Nicaragua heeft de vergunning ingetrokken van een Chinese investeerder om door het land een kanaal te graven tussen de Atlantische en Stille Oceaan. Wang Jing had in 2012 toestemming gekregen om een alternatief voor het Panamakanaal aan te leggen, maar sindsdien was er nauwelijks werk verricht. Een nieuwe verbinding zou de investering van 50 miljard waard zijn omdat het 110 jaar oude Panamakanaal te ondiep en smal is voor moderne schepen. De afgelopen maanden moest scheepvaart er worden beperkt omdat door droogte de 81 kilometer lange waterweg minder bevaarbaar was. Het nieuwe project zou 287 kilometer lang worden en volgens de regering-Ortega aan Nicaragua een economische impuls geven. De investeringsmaatschappij van Wang zou het kanaal 100 jaar lang mogen exploiteren.  Tegenstanders voerden fel protest tegen de plannen. Ze vreesden milieuschade en kwamen op voor de bevolking die gedwongen werd te verhuizen uit de loop van het kanaal. In 2019 werden drie protestleiders veroordeeld tot ruim 200 jaar cel omdat ze uit zouden zijn geweest op een staatsgreep. Uiteindelijk werd er maar weinig werk verzet. Het project werd officieel afgetrapt met een ceremonie in 2014, maar gegraven aan het kanaal werd er nooit. Er werd alleen een toegangsweg aangelegd. Wang kwam in de tussenliggende jaren in financieel zwaar weer. Door de terugval van de Chinese beurs tuimelde zijn fortuin van bijna 7 miljard dollar in 2015 tot minder dan een miljard in 2019. Al met al was het voldoende voor Nicaragua om nu de stekker uit het project te trekken. Overigens werd alleen de vergunning voor Wang ingetrokken; de wet die het toestemming verleent is nog geldig, mocht een nieuwe geldschieter zich melden."}, {"ID": 2519807, "url": "https://nos.nl/artikel/2519807-joost-klein-vanavond-met-drie-minuten-pure-vrolijkheid-in-het-songfestival", "title": "Joost Klein vanavond met drie minuten pure vrolijkheid in het Songfestival", "date_time": "2024-05-09T08:09:31+0200", "text": "Hakken op happy hardcore, samen met een dansende vogel en flitsende beelden in het scherm. Het is niet per se wat televisiekijkers de afgelopen jaren van Nederland gewend waren tijdens het Eurovisie Songfestival. Een gepolijst popliedje is Kleins hit Europapa namelijk zeker niet, terwijl Nederland daar de laatste inzendingen juist een abonnement op had. Met de keuze voor Joost Klein gooit organiserende omroep AVROTROS het vanavond over een volledig nieuwe boeg. Dit jaar spat de energie juist van het podium, met een act die het best is te omschrijven als drie minuten pure vrolijkheid. Maar ook met een emotionele laag, zoals op het einde waar Joost Klein zich via de camera richt tot zijn overleden vader. Ook op andere momenten zijn er verwijzingen naar Klein zijn overleden ouders, bijvoorbeeld op de schermen achter het podium. Klein en zijn vrienden, van wie er twee ook op het podium staan, probeerden afgelopen weken zoveel mogelijk van het optreden geheim te houden. Af en toe lieten ze wel iets los, zoals toen medebedenker van de act Gover Meit sprak over \"een nieuwe vorm van de maanlanding. Mensen gaan niet geloven dat dit fysiek mogelijk is\". Joost Klein vanmiddag vlak voor vertrek naar de Songfestival-arena:   Gisteren kwam aan de speculaties een eind, toen pers en publiek waren uitgenodigd om de act voor het eerst in zijn geheel te zien. In die act valt op dat Klein en zijn team gebruikmaken van alles wat de mega-televisiestudio in de Malm\u00f6 Arena te bieden heeft. Zo begint het optreden met een camera recht boven in de zaal, zodat de kijker kan zien dat het kruisvormige podium is veranderd in het gezicht van Joost Klein. Daarna is hij zelf in beeld, zwaaiend naar de camera met de tekst \"I Love you all\". Dat contact met de kijkers en het publiek legt hij vaker. Zo roept hij de zaal meerdere keren op om met hem mee te doen. Tegelijk ziet de kijker op het grote scherm achter Klein een wirwar aan beelden voorbij komen: van een wereldbol en een vuurzee tot Duitse curryworst. Uiteindelijk is niet te missen dat dit optreden toewerkt naar een hoogtepunt, wanneer Klein en zijn vrienden gaan hakken. Ondertussen klinken de jaren-90-beats door de arena en begint het publiek te schreeuwen. Zo zag dat hakken er gisteren tijdens de generale repetitie uit:  Wie speciaal voor Joost Klein gaat kijken, moet wel even geduld hebben, want hij is vanavond pas als zestiende en allerlaatste aan de beurt. Daarna gaan de telefoonlijnen open en bepalen de kijkers welke tien landen ze in de finale terug willen zien. De uitslag volgt ruim een half uur na het optreden van Klein. Waar het vorig jaar nog heel spannend was of Nederland die finale zou halen, zijn de voortekenen nu gunstiger. Sinds de presentatie van Europapa, eind februari, schoot het nummer omhoog bij de bookmakers, die voorspellen welke liedjes de meeste kans maken om te winnen. Europapa begon op plek 22 van de 37, maar steeg al snel de top-10 in, met plek drie als hoogste notering. De laatste dagen zakte het nummer een beetje terug, naar plaats zes.  Een plek in de finale voor Joost Klein lijkt gegarandeerd, maar dat wil niet zeggen dat er geen concurrentie is. Zo is ook Nemo uit Zwitserland ingedeeld in deze halve finale. Het nummer The Code vertelt over de figuurlijke reis die de artiest aflegde om zichzelf te kunnen zijn. Tegelijk gebeurt er van alles op het podium, met een draaischijf waar de artiest rondjes op draait. En dan is er vanavond ook het beladen optreden van zangeres Eden Golan uit Isra\u00ebl. Al maanden is er discussie over de deelname van het land. Vandaag zijn er zelfs grote protesten aangekondigd in Malm\u00f6, waar mogelijk tienduizenden mensen op af komen. Wat betreft de muziek denken veel songfestivalkenners dat Isra\u00ebls nummer Hurricane juist kan rekenen op veel sympathiestemmen en dat het de finale waarschijnlijk met gemak haalt. "}, {"ID": 2519806, "url": "https://nos.nl/artikel/2519806-biden-waarschuwt-israel-vs-levert-geen-wapens-voor-offensief-op-rafah", "title": "Biden waarschuwt Isra\u00ebl: VS levert geen wapens voor offensief op Rafah", "date_time": "2024-05-09T07:52:44+0200", "text": "De Verenigde Staten zal stoppen met het leveren van wapens die kunnen worden gebruikt voor een aanval op Rafah als Isra\u00ebl zijn plannen daarvoor doorzet. President Biden maakte in een interview met CNN bekend dat hij de Isra\u00eblische premier Natanyahu telefonisch zijn besluit heeft meegedeeld. \"Als ze Rafah binnentrekken, ga ik niet de wapens leveren die tot nu toe gebruikt zijn in Rafah, in de steden\", zei Biden. \"Er zijn in Gaza burgers gedood door dit soort bommen en de manier waarop men omgaat met stedelijke gebieden.\" Biden zei daarbij wel dat de Verenigde Staten nog steeds toegewijd is aan de verdediging van Isra\u00ebl en bijvoorbeeld munitie voor Isra\u00ebls raketschild Iron Dome blijft leveren. \"We trekken niet onze handen af van Isra\u00ebls veiligheid, maar wel van de mogelijkheid om oorlog te voeren op dat gebied.\"  De opmerkingen van Biden komen kort na de bekendmaking van defensieminister Austin dat een munitielevering aan Isra\u00ebl in de wacht is gezet vanwege het geplande Isra\u00eblische offensief in Rafah. Austin meldde in het Congres dat levering met zeker twee weken is uitgesteld. \"Na evaluatie hebben we \u00e9\u00e9n levering van zware munitie gepauzeerd\", vertelde hij. \"Er is nog geen eindbeslissing genomen over de voortgang van die levering.\" Austin weigerde in te gaan op details, maar Amerikaanse media meldt dat het gaat om 1800 2000-ponders en 1700 500-ponders, die zeker twee weken vertraging oplopen. Isra\u00ebl gebruikt dergelijke bommen om ondergrondse en verstevigde bunkers van Hamas te bombarderen, maar Austin benadrukte dat daarbij ook veel nevenschade kan ontstaan door het wegvagen van woningen.  \"De relatie met Netanyahu stond natuurlijk al langer onder druk, Biden ergerde zich aan het feit dat Netanyahu niet luisterde als Biden hem opriep de burgerbevolking te sparen door geen zware bommen in te zetten, maar daar luisterde Netanyahu niet naar. Daarop gaf Biden half april al aan de relatie met Isra\u00ebl te moeten herzien, als Netanyahu niet naar hem bleef luisteren. Maar op het moment dat hij die waarschuwing afgaf werd Isra\u00ebl aangevallen door Iran, waardoor bondgenoot VS weer pal naast Netanyahu moest gaan staan. Nu Rafah dreigt te worden aangevallen trekt hij dus wel die lijn tegen de Isra\u00eblische premier. Biden staat ook zwaar onder druk in eigen land. Door mensen van zijn eigen partij, maar vooral ook door demonstranten, jongeren en de Arabische gemeenschap in de VS, die vinden dat hij veel harder moet zijn in zijn waarschuwingen richting Netanyahu. Daar heeft hij nu overduidelijk naar geluisterd. Biden zei wel dat ze Isra\u00ebl altijd blijven verdedigen. De wapenstop gaat in dit geval alleen om offensieve wapens. De defensieve verdediging van Isra\u00ebl, daar zal Amerika altijd garant voor blijven staan.\" Het is de eerste keer dat de regering-Biden zulke concrete stappen zet om een grote aanval op Rafah te voorkomen. De kritiek van de Amerikaanse regering op een voorgenomen Isra\u00eblische inval in Rafah groeit al weken, maar van daadwerkelijke sancties voor de regering-Netanyahu wilde Biden niets weten. Politieke tegenstanders spreken er schande van dat Biden bondgenoot Isra\u00ebl wapens ontzegt. Dat moedigt tegenstanders van het land alleen maar aan, waarschuwen de Republikeinen. \"Dit is obsceen. Absurd. Geef Isra\u00ebl wat het nodig heeft\", drong senator Lindsey Graham aan bij Austin. De Isra\u00eblische ambassadeur bij de VN noemt het een teleurstellend en frustrerend besluit. Medestanders van Biden vinden echter dat het besluit niet ver genoeg gaat. \"De VS levert miljarden aan militaire steun\", redeneerde de progressieve senator Bernie Sanders. \"We kunnen niet langer medeplichtig zijn aan de gruwelijke oorlog van Netanyahu tegen het Palestijnse volk.\"  De VS is de belangrijkste bondgenoot van Isra\u00ebl. Al tientallen jaren doneert het land wapens en munitie aan Isra\u00ebl, op jaarbasis gaat dit om zo'n drie miljard dollar. De Amerikaanse denktank Council on Foreign Relations rekende uit dat het sinds de invasie van Isra\u00ebl in Gaza op 7 oktober \"meer dan honderd overdrachten van militaire hulp\" heeft gedaan. Het gaat onder andere om de aanvoer van tanks, bommen, raketten en handvuurwapens. Ook werd er nagedacht over het aanleveren van nieuwe F-15 gevechtsvliegtuigen, ter waarde van 18 miljard dollar. Het is de afgelopen 40 jaar niet voorgekomen dat de VS Isra\u00ebl publiekelijke militaire hulp ontzegt. In 1982 stopte Ronald Reagan de levering van clusterbommen naar aanleiding de Isra\u00eblische invasie in Libanon. De band tussen VS en Isra\u00ebl staat al langer onder druk:  "}, {"ID": 2519804, "url": "https://nos.nl/artikel/2519804-wekdienst-9-5-joost-klein-strijdt-om-finaleplek-rusland-viert-overwinning-op-nazi-duitsland", "title": "Wekdienst 9/5: Joost Klein strijdt om finaleplek \u2022 Rusland viert overwinning op nazi-Duitsland", "date_time": "2024-05-09T07:01:35+0200", "text": "Goedemorgen! Vanavond strijdt de Nederlandse inzending voor het Eurovisie Songfestival, Joost Klein, voor een plek in de finale. Verder viert Rusland de overwinning op nazi-Duitsland tijdens de Tweede Wereldoorlog. Er vindt daarom een grote militaire parade plaats in Moskou.  Eerst het weer: de dag begint hier en daar met mist. Nadat deze wolkenflarden zijn opgelost is het zonnig met stapelwolken. Later op de middag mogelijk alleen in het noordwesten wat grijzer. Het wordt 15 tot 20 graden met een noordelijke wind. Het blijft droog en vaak zonnig met hogere temperaturen.     Bij de Universiteit van Amsterdam zijn 32 aanhoudingen verricht bij de pro-Palestijnse demonstraties van gisterenavond en afgelopen nacht. In Utrecht is ook bij de universiteit gedemonstreerd. Of daar aanhoudingen zijn verricht, is nog niet duidelijk. De politie besloot woensdagmiddag in Amsterdam in te grijpen. Actievoerders hielden het terrein sinds dinsdag bezet. In Utrecht is volgens persbureau ANP besloten om alle toegang tot onderwijs- en onderzoekspanden in de binnenstad tot maandagochtend 08.00 uur dicht te laten.    Een man uit Rotterdam krijgt al twee jaar lang onterecht parkeerboetes uit de gemeente Breda. De man ontving de eerste boete in 2022, toen hij op vakantie was. Hij ging ervan uit dat iemand zijn auto had geleend en in de gemeente was geweest. Maar na onderzoek van de gemeente bleek een andere auto op de scanfoto te staan. Zijn boete werd ingetrokken. Maar sindsdien heeft hij bijna vijftig boetes gekregen uit Breda. De gemeente zegt dat de kentekenplaat wordt verwisseld met een andere, die \u00e9\u00e9n letter verschilt. De man uit Rotterdam heeft een B en de betreffende auto heeft een D. De boosdoener blijkt een schroefje. De gemeente zegt een aanpassing in het systeem te doen, zodat de Rotterdammer geen onterechte boetes meer krijgt.  Fijne donderdag!"}, {"ID": 2519802, "url": "https://nos.nl/artikel/2519802-instanties-waren-jaren-op-de-hoogte-van-misstanden-op-zorgboerderij-wekerom", "title": "Instanties waren jaren op de hoogte van misstanden op zorgboerderij Wekerom", "date_time": "2024-05-09T06:57:10+0200", "text": "Meerdere instanties waren jarenlang op de hoogte van misstanden op een zorgboerderij in Wekerom. Dat blijkt uit onderzoek van Omroep Gelderland. Op de zorgboerderij zijn volgens meerdere ouders kinderen mishandeld en uitgebuit, werd vorige maand bekend. De eigenaresse heeft daarnaast kwetsbare kinderen zonder toestemming van de ouders meegenomen naar 'bevrijdings- en genezingsdiensten'. Sindsdien ligt de zorgboerderij onder vuur. Pleegkinderen, hun ouders en betrokken hulpverleners maakten sinds 2021 melding van slechte zorg. Met deze signalen, waaronder een persoonlijke klachtenbrief en een Veilig Thuis-melding, is niets gedaan, zo blijkt uit het onderzoek van de regionale omroep.  Zeker twee kinderen op de zorgboerderij in Wekerom stonden onder voogdij van het Leger des Heils. Een van die kinderen verblijft nu nog fulltime op de zorgboerderij. Het gaat om een meisje van 8 jaar. Met meldingen over misstanden lijkt niets te zijn gebeurd. Het meisje woont sinds 2019 op de zorgboerderij in Wekerom. Haar moeder voert al jaren een juridische strijd om haar dochter daar te laten weghalen. Maar omdat de vrouw geen ouderlijk gezag heeft, blijkt dat ingewikkeld. Een voogd van het Leger des Heils bepaalt wat er met het meisje gebeurt. Ondanks meerdere meldingen over slechte zorg, verblijft het meisje al vijf jaar in Wekerom.  Het Leger des Heils biedt maatschappelijke hulpverlening, bijvoorbeeld aan daklozen of mensen met verslavingsproblematiek. Maar onder de organisatie valt ook de Stichting Leger des Heils Jeugdbescherming &amp; Reclassering (LJ&amp;R). Als een kind zich in een onhoudbare thuissituatie bevindt, kan een rechter een gedwongen maatregel opleggen. Het LJ&amp;R begeleidt dan ondertoezichtstellingen en voogdijmaatregelen. Uit documenten uit 2021 blijkt dat het meisje in haar gezicht is geslagen, nadat de kleuter de gastouder in het gezicht had gespuugd. Het Leger des Heils weet van dat voorval, maar liet haar daar zitten, meldt Omroep Gelderland. In 2022 volgt een melding bij Veilig Thuis. Zorgprofessionals van het buurtteam schrijven in deze melding, die in handen is van de omroep, dat de zorg voor het 8-jarig meisje op de boerderij tekortschiet. Bovendien bevestigen ze dat er niets is gedaan met de klachten van de moeder. Ze schrijven dat de plaatsing op de boerderij onverstandig is, mede vanwege de extreme geloofsovertuiging van de eigenaresse. Volgens Peer van der Helm, lector Residentiele Jeugdzorg aan de Hogeschool Leiden, is het zeer waarschijnlijk dat het Leger des Heils op de hoogte is gesteld van deze melding. Volgens oud-advocaat Petra Smit, die de moeder jarenlang bijstond, is er geen actie ondernomen. \"Je moet dan op zijn minst nader onderzoek instellen. Dat is niet gedaan, schandalig.\" Van der Helm: \"Bij een stevig vermoeden van kindermishandeling heb je geen keuze als organisatie. Je moet het altijd onderzoeken.\"  In augustus 2022 ontvangt de onafhankelijke klachtencommissie van het Leger des Heils een brief van een 15-jarige jongen die op dat moment op de zorgboerderij woont. Hij schrijft dat hij geen vrijheid van godsdienst heeft, dat zijn telefoon wordt getraceerd, zijn berichtjes worden gecontroleerd en dat hij niet met vrienden mag afspreken. Hij eindigt zijn brief met: \"Ik wil graag naar een andere, betere plek\". Zijn voogd van het Leger des Heils weet van zijn situatie en de geuite klachten en noemt die \"ernstig\", maar het Leger des Heils behandelt de klacht verder niet. De jongen loopt een maand later weg van de zorgboerderij en eist een nieuwe locatie. Die krijgt hij ook.   Dat het 8-jarige meisje als enige nog in Wekerom woont, is onverteerbaar voor de moeder. \"Ik sta al vijf jaar langs de kant toe te kijken wat er daar allemaal gebeurt. Ik zit met mijn handen op mijn rug. Het is vreselijk. Mijn hart breekt gewoon.\" Stichting Leger des Heils Jeugdbescherming &amp; Reclassering (LJ&amp;R) is niet ingegaan op vragen van Omroep Gelderland en de NOS. \"Wij kunnen en zullen niet inhoudelijk reageren op jullie casus-gerelateerde vragen\", aldus de woordvoerder. Ook de eigenaresse van de zorgboerderij wil niet reageren. "}, {"ID": 2519801, "url": "https://nos.nl/artikel/2519801-coa-is-meer-dan-een-miljoen-euro-aan-dwangsommen-verschuldigd-om-ter-apel", "title": "COA is meer dan een miljoen euro aan dwangsommen verschuldigd om Ter Apel", "date_time": "2024-05-09T04:59:18+0200", "text": "De dwangsom die het Centraal Orgaan opvang Asielzoekers (COA) moet betalen omdat er te veel asielzoekers verblijven in het aanmeldcentrum in Ter Apel, overschrijdt de grens van 1 miljoen euro. Afgelopen nacht sliepen er opnieuw meer dan de toegestane 2000 mensen in het aanmeldcentrum. Het gaat om 2463 mensen, het hoogste aantal tot nu toe, bevestigt een woordvoerder van het COA. Ook de afgelopen dagen lag het aantal boven de toegestane grens, blijkt uit cijfers van het COA. Er zitten al enkele weken meer dan 2000 mensen in het aanmeldcentrum. In de nacht van dinsdag op woensdag verbleven er 2338 mensen, flink meer dan het aantal dat is toegestaan op basis van de bestuursovereenkomst die bestaat tussen het COA en de gemeente Westerwolde, waar Ter Apel in ligt. Een dag eerder waren dat er ook al 2327.  Deze week werd bekend dat het COA over meer dagen een boete moet betalen dan gedacht. Daardoor staat de teller tot en met donderdag op 1.012.500 euro aan dwangsommen die het COA aan de gemeente verschuldigd is. Wat de gemeente met dat geld gaat doen is nog niet duidelijk. Het college van burgemeester en wethouders moet daarvoor met een plan komen, maar dat gebeurt niet voor het zomerreces, denkt Gemeentebelangen Westerwolde, de grootste partij in de gemeenteraad.  De kortgedingrechter veroordeelde het COA in januari tot het betalen van een dwangsom van 15.000 euro per dag voor elke dag dat het aantal mensen dat in het aanmeldcentrum verblijft boven de 2000 uitkomt, tot een maximum van 1,5 miljoen euro. De boetes moesten betaald worden vanaf 22 februari. Tussen 2 en 8 maart lukte het het COA naar eigen zeggen wel om de bezetting onder de 2000 te houden. Later ontstond discussie over die cijfers, wat heeft geleid tot een schikking. Voor die zeven dagen moet het COA alleen een halve dwangsom betalen. Na 8 maart sliepen er dagelijks meer dan 2000 mensen in het aanmeldcentrum, met regelmatig uitschieters tot boven de 2300. Marco Visscher, fractievoorzitter van Gemeentebelangen Westerwolde, zag het aankomen. \"We hebben dit voorspeld en dus verrast ons dit niet. Het is de trieste realiteit.\" De doorstroom stokt om \"redenen die we al veel langer noemen\", zegt een woordvoerder van het COA. \"Afgelopen maand sloten drie grote opvanglocaties in Nijmegen, Biddinghuizen en Breda. Daarnaast be\u00ebindigen sommige hotels en vakantieparken tijdelijke contracten voor opvang in verband met het toeristenseizoen dat weer van start gaat. Andere contracten liepen af en te weinig gemeenten hebben nieuwe plekken aangeboden.\"  Eind april schreef staatssecretaris Van der Burg al in een brief aan de Tweede Kamer dat er af en toe mensen op een matras in de wachtruimte hebben moeten slapen. In Ter Apel is er sinds de uitspraak \"niets veranderd,\" volgens raadslid Visscher. \"De overlast blijft en de druk op de medewerkers en vluchtelingen is en blijft onacceptabel hoog.\" Het werpt de vraag op hoe nuttig zo'n dwangsom is bij een rechtszaak tussen twee overheidsinstanties. Het COA is een uitvoeringsorganisatie van het ministerie van Justitie. In essentie komt er nu extra belastinggeld via het COA bij de gemeente Westerwolde terecht. Critici zeggen dat de maatregel weinig uitmaakt, omdat het overheidsgeld is dat op een andere manier gedistribueerd wordt. Ook zou 1,5 miljoen euro het COA - voor asielopvang is in 2024 in totaal 4,6 miljard euro begroot - te weinig pijn doen.  Daar is Viola Bex-Reimert, universitair hoofddocent bestuursrecht aan de Universiteit Utrecht, het niet helemaal mee eens. \"Een dwangsom maakt het probleem zichtbaar en dat geeft aanleiding om het ook bespreekbaar te maken. Daarom gaat het er in de Tweede Kamer weer over en in de media. Het komt ook in de begroting van het COA terecht en daar moet Justitie politieke verantwoording over afleggen.\" Dat er sprake is van het 'vestzak-broekzak'-principe is volgens haar niet helemaal waar, omdat beide instanties andere belangen hebben en ook bijzondere verantwoordelijkheden. \"Daarom is het misschien nog wel belangrijker dat een overheidsorganisatie daar ook op kan worden aangesproken.\" Of het had geholpen als de dwangsom hoger was geweest durft ze niet te zeggen. \"Dat moeten we nu gaan zien, of het helpt als de gemeente opnieuw naar de rechter stapt.\" Als de dwangsom het maximum van 1,5 miljoen heeft bereikt en is betaald, dan kan de gemeente alsnog naar de rechter om te vragen of de hoogte van de dwangsom of het totaalbedrag kan worden aangepast. De gemeente kan ook een nieuwe rechtszaak beginnen. "}, {"ID": 2519800, "url": "https://nos.nl/artikel/2519800-32-aanhoudingen-bij-studentenprotesten-in-amsterdam-universiteitsgebouw-in-utrecht-ontruimd", "title": "32 aanhoudingen bij studentenprotesten in Amsterdam, universiteitsgebouw in Utrecht ontruimd", "date_time": "2024-05-09T04:22:57+0200", "text": "In Amsterdam en Utrecht zijn gisteravond en in de nacht van woensdag op donderdag opnieuw pro-Palestijnse demonstraties geweest bij universiteiten. In Amsterdam werden 32 aanhoudingen verricht. Demonstranten in Utrecht die het universiteitsgebouw op de Drift hadden bezet, werden afgevoerd met bussen. Of er in Utrecht aanhoudingen zijn verricht, is niet duidelijk. Aan het eind van woensdagmiddag greep de politie in bij het protest in Amsterdam, waar actievoerders een gebouw van de Universiteit van Amsterdam bezetten. Het Binnengasthuisterrein in het centrum van de stad werd sinds dinsdag door demonstranten bezet. De politie gebruikte shovels om een eind te maken aan barricades die waren gemaakt met onder meer kantoormeubilair, ladders en stenen. Betogers belaagden de politie door brandblussers leeg te spuiten en met voorwerpen te gooien. ME'ers deelden klappen uit aan demonstranten. De ontruiming ging van start nadat de UvA aangifte had gedaan, onder meer omdat er in de gebouwen vernielingen waren aangericht. Ook zou de veiligheid voor omwonenden in het geding zijn. \"Bovendien kan het onderwijs in de Oudemanhuispoort niet doorgaan\", liet de universiteit weten. Beelden van de ontruiming:   Een deel van de betogers bij het UvA-gebouw verplaatste zich naar het Rokin. Daar zijn stadsbussen van het GVB tegengehouden waarin aangehouden demonstranten moesten worden vervoerd. Er zijn ook berichten dat banden van de bussen zijn lek gestoken, maar dat is niet bevestigd. Later op de avond moesten de betogers op het Rokin ook vertrekken van de politie. De honderden betogers werden verjaagd in de richting van het Muntplein. Later trokken de demonstranten naar het Rembrandtplein, waar tegen 23.00 uur de groep langzaam uitdunde. Rond 23.45 uur meldde de politie dat er 32 mensen waren aangehouden voor openlijke geweldpleging, vernieling, mishandeling en opruiing.  Rond 23.45 uur meldde bestuursvoorzitter Anton Pijpers van de universiteit Utrecht zich dan voor de tweede keer buiten het universiteitsgebouw op de Drift. Eerder had hij de betogers die het gebouw bezet houden gezegd dat ze voor 22.00 uur moesten zijn vertrokken, omdat het gebouw rond die tijd dicht ging. Dit keer stelde hij een ultimatum: iedereen moest om 00.05 zijn vertrokken. Rond 1 uur werden dan echt de eerste betogers met bussen afgevoerd. Daarna stonden op de brug tussen de Voorstraat en de Wittevrouwenstraat betogers en de politie tegenover elkaar. Een verslaggever van RTV Utrecht meldde dat daar drie mensen zijn aangehouden. Dat is niet door de politie bevestigd. Op beelden is te zien dat betogers geboeid worden weggedragen:  Na 2.00 begonnen de betogers te vertrekken. Om ongeveer 2.30 uur meldde een woordvoerder van de politie Utrecht dat een groep van in totaal ongeveer veertig demonstranten was afgevoerd met stadbussen. \"Ze zijn op een andere plek afgezet en niet aangehouden\", aldus de woordvoerder. De Universiteit Utrecht heeft volgens persbureau ANP inmiddels besloten dat de onderwijs- en onderzoekspanden in de binnenstad tot maandagochtend 08.00 uur dicht blijven. De universiteit wil \"verdere overlast en mogelijk onveilige situaties voorkomen\". De universiteit doet \"een klemmend beroep op al haar studenten om de rust te bewaren, verdere escalatie te voorkomen en respectvol met elkaar om te blijven gaan\", aldus ANP."}, {"ID": 2519796, "url": "https://nos.nl/artikel/2519796-ook-rechtszaak-tegen-trump-in-georgia-loopt-vertraging-op", "title": "Ook rechtszaak tegen Trump in Georgia loopt vertraging op", "date_time": "2024-05-08T23:43:35+0200", "text": "Goed rechtbanknieuws voor presidentskandidaat Trump; het Hof van Beroep in de staat Georgia gaat zich buigen over de aantijgingen van zijn advocaten dat de openbaar aanklager in de rechtszaak die daar tegen hem loopt gediskwalificeerd moet worden. De reden is dat zij in een romantische relatie verwikkeld was met een collega, waar ze niet eerlijk over is geweest. Doordat dit nu in hoger beroep bekeken gaat worden zal ook deze rechtszaak voorlopig niet van start gaan. Gisteren werd al bekend dat de rechter de zaak die tegen Trump in Florida loopt, vanwege het achterhouden van staatsgeheime documenten, voor onbepaalde tijd heeft uitgesteld. In Georgia draait het om een mogelijke samenspanning van Trump met andere verdachten om de verkiezingsuitslag van 2020 te manipuleren. Een belangrijke rol daarin speelt het telefoontje dat Trump vlak na de verkiezingen pleegde naar de hoogste functionaris die over de verkiezingen gaat in de staat Georgia. Trump voerde druk uit op deze Brad Raffensperger om voor hem 11.780 stemmen te vinden, genoeg om Bidens overwinning aan te vechten.  Openbaar aanklager Fani Willis deed twee jaar onderzoek naar het handelen van Trump. Een onderzoeksjury bepaalde in augustus vorig jaar dat er voldoende bewijs was om Trump en 18 medeverdachten aan te klagen voor onder meer samenzwering met als doel de verkiezingsuitslag te be\u00efnvloeden. Willis had ten tijde van het onderzoek een relatie met Nathan Wade, een advocaat in haar onderzoeksteam, met wie ze romantische uitstapjes maakte. Volgens de advocaten van Trump heeft die relatie tot een 'onhoudbare belangenverstrengeling' geleid, waardoor haar hele team van de zaak gehaald moet worden. Maar de rechter die de zaak overziet besloot dat Willis op de zaak kon blijven, zolang Wade ontslag zou nemen. Daar zijn de advocaten van Trump tegen in beroep gegaan, met als resultaat dat het Hof van Beroep zich nu over deze kwestie zal buigen. Volgens voormalig openbaar aanklager Neama Rahmani heeft Willis het verbruid; \"Deze zaak zal niet meer voor de verkiezingen in november plaatsvinden,\" zegt Rahmani tegen het tijdschrift Newsweek. \"Het was al een ingewikkelde zaak met al die medeverdachten, maar ze heeft het helemaal verpest door haar minnaar in te huren en daardoor een onnodig circus te cre\u00ebren.\"  Rechtenprofessor aan de Georgia State University Anthony Michael Kreis sluit zich daarbij aan: \"Deze zaak zal pas op z'n vroegst begin 2025 voor de rechter komen. Het hele proces is voorlopig behoorlijk ontspoord.\" In dezelfde week dat pornoactrice Stormy Daniels voormalig President Trump in New York ernstig in verlegenheid brengt met intieme details over hun relatie, lijken nu dus twee andere veel belangrijkere zaken tegen hem te zijn opgeschort tot na de verkiezingen. Trumps tactiek van veel in beroep gaan en vertragen heeft dus in zoverre succes dat het erop lijkt dat hij dit jaar minder tijd in de rechtbank zal doorbrengen dan aanvankelijk gedacht en de handen vrij heeft om volop campagne te voeren. "}, {"ID": 2519788, "url": "https://nos.nl/artikel/2519788-rotterdammer-krijgt-stapels-onterechte-boetes-door-schroef-op-andermans-kentekenplaat", "title": "Rotterdammer krijgt stapels onterechte boetes door schroef op andermans kentekenplaat", "date_time": "2024-05-08T22:12:40+0200", "text": "Een man uit Rotterdam krijgt al twee jaar lang ten onrechte parkeerboetes van de gemeente Breda. Dat komt door een schroefje op een kentekenplaat van een auto in de Brabantse stad. Volgens de man kreeg hij de eerste boete uit Breda in augustus 2022, toen hij op vakantie was. Hij ging ervan uit dat iemand zijn auto had geleend en in Breda was geweest. Dat bleek echter niet het geval. Na onderzoek bij de gemeente bleek een andere auto op de scanfoto te staan; zijn parkeerboete werd ingetrokken. Daarna bleven de boetes binnenkomen, tot wel vier per week. Elke keer maakt hij bezwaar en telkens wordt de boete ingetrokken. Dat is nu al bijna vijftig keer gebeurd, schrijft Rijnmond. \"Elke keer krijg ik een e-mail dat het een fout is en dat de betrokken auto niet mijn auto is.\" De gemeente Breda zegt dat de kentekenplaat wordt verwisseld met een andere, die \u00e9\u00e9n letter verschilt. \"Ik heb een B, en hij of zij heeft een D\", aldus de 42-jarige Abdullah. De auto heeft overigens ook een andere kleur en is van een ander merk dan die van de Rotterdammer.  De Rotterdammer besloot zelf nader onderzoek te doen. Hij heeft iemand in Breda gevraagd om een foto te maken van de auto in de straat waar alle parkeerboetes vandaan komen. De boosdoener bleek een schroefje midden in de letter D op de kentekenplaat. \"Daardoor leest de scanauto een B\", legt hij uit.  Abdullah vermoedt dat de eigenaar van de auto in Breda daar woont en een parkeervergunning heeft. \"Alleen die scanauto denkt elke keer dat er een auto uit Rotterdam-Zuid staat geparkeerd.\"  De gemeente heeft bevestigd dat de terugkerende fout door de schroef moet komen, maar toch blijft de scanauto de auto van Abdullah registreren. \"Ik ben het zo zat. Ik moet elke keer weer zorgen dat het goedkomt. Ik ben er zoveel tijd aan kwijt.\" Andere instanties kunnen niks doen, zegt de man tegen Rijnmond. Een woordvoerder van de gemeente Breda zegt tegen de omroep dat er een aanpassing in het systeem is gedaan, waardoor de Rotterdammer vanaf nu geen parkeerboetes meer zal krijgen. "}, {"ID": 2519786, "url": "https://nos.nl/artikel/2519786-meisje-14-slachtoffer-van-groepsverkrachting-belgie-verdachten-tussen-11-en-16-jaar", "title": "Meisje (14) slachtoffer van groepsverkrachting Belgi\u00eb, verdachten tussen 11 en 16 jaar", "date_time": "2024-05-08T21:26:47+0200", "text": "Het Openbaar Ministerie van Belgi\u00eb onderzoekt een groepsverkrachting van een meisje van 14 jaar in de stad Kortrijk.  De verdachten, tien jongens tussen 11 en 16 jaar, zijn opgepakt en staan onder toezicht van een kinderrechter. De verkrachting gebeurde begin april. Het meisje zou door haar vriend het bos in zijn gelokt. Daar zou ze meermaals door vrienden van de jongen misbruikt zijn. De krant Het Nieuwsblad schrijft dat het vriendje een loverboy was, en dat hij het meisje opzettelijk door zijn vrienden liet misbruiken. Opvallend zijn de jonge leeftijd van de verdachten en de grootte van de groep. \"Omdat de daders zo jong zijn, geven we weinig informatie vrij. Ze zijn wel allemaal ge\u00efdentificeerd en opgepakt en er zijn maatregelen genomen door de jeugdrechter\", aldus een woordvoerder van het Openbaar Ministerie tegen de omroep VRT. \"Onze aandacht gaat nu eerst en vooral naar het slachtoffer. Zij krijgt begeleiding om deze gebeurtenissen te kunnen plaatsen.\"  De grote groep minderjarigen zou de groepsverkrachting ook gefilmd hebben en gedeeld via Snapchat. De advocaat van een van de verdachten, Kelly de Caluwe, spreekt over afschuwelijke feiten. \"Ik heb dit nog nooit in mijn carri\u00e8re meegemaakt\", zegt ze tegen Het Nieuwsblad. \"En de verdachten zijn inderdaad heel jong. Niet alleen de jeugdrechter, maar heel de maatschappij moet zich eens afvragen hoe we dergelijke zaken gaan tegengaan.\" "}, {"ID": 2519785, "url": "https://nos.nl/artikel/2519785-zes-aangiftes-van-mishandeling-op-kermis-in-emmeloord", "title": "Zes aangiftes van mishandeling op kermis in Emmeloord ", "date_time": "2024-05-08T20:50:47+0200", "text": "Zes mensen hebben aangifte gedaan van mishandeling op de kermis in Emmeloord (Flevoland). Twee mensen deden aangifte van vernieling. Dat blijkt uit een brief van burgemeester De Groot aan de gemeenteraad van Noordoostpolder, waar Emmeloord onder valt. Vorige week waren er meerdere dagen op rij ongeregeldheden op de kermis. Jongeren en jongvolwassenen keerden zich tegen kermisexploitanten. Die zijn uitgescholden voor 'zigeuner' en 'kankerjood' en er zijn vernielingen aangericht. Ook werd er met stenen en vuurwerk gegooid. Een groep jongeren hield zich tot diep in de nacht op bij de stand- en slaapplekken van de exploitanten. Daar werd onder andere getoeterd en lawaai gemaakt.  Volgens de burgemeester was een ruzie tussen een kermismedewerker en een bezoeker de aanleiding voor de ongeregeldheden. De burgemeester blijkt een noodverordening te hebben opgesteld voor de laatste dag van de kermis, maar die is niet ingezet. Wel werden andere maatregelen genomen: de kermis ging 's avonds uren eerder dicht en de beveiliging werd opgeschaald. Uiteindelijk is \u00e9\u00e9n persoon aangehouden. Vrijdagavond is ook een aantal mensen bekeurd. Hoeveel precies, is niet duidelijk. Dat komt doordat de bekeuringen door verschillende politie-eenheden zijn uitgeschreven, schrijft Omroep Flevoland. Ook gingen agenten en boa's bij tien jongeren thuis op bezoek voor een gesprek in het bijzijn van hun ouders. De burgemeester, politie en Openbaar Ministerie onderzoeken nog welke maatregelen ze kunnen nemen tegen jongeren van wie vaststaat dat ze betrokken waren bij de ongeregeldheden. De Groot wil ook nog in gesprek met een lokale welzijnsorganisatie en scholen.  Hij noemt de gebeurtenissen rond de kermis \"een incident\". Er wordt uitgebreid ge\u00ebvalueerd om herhaling te voorkomen, zegt hij. Daarbij sluit ook de branchevereniging van kermishouders aan. "}, {"ID": 2519783, "url": "https://nos.nl/artikel/2519783-dodental-na-noodweer-in-brazilie-opnieuw-gestegen", "title": "Dodental na noodweer in Brazili\u00eb opnieuw gestegen", "date_time": "2024-05-08T20:42:12+0200", "text": "Het aantal doden als gevolg van zware regen en overstromingen in het zuiden van Brazili\u00eb is opgelopen tot 100 mensen, melden lokale autoriteiten. Het dodental zou in de komende dagen nog verder kunnen stijgen, er worden 128 mensen vermist. Door het noodweer zijn er in de deelstaat Rio Grande do Sul meerdere bruggen en gebouwen ingestort. Hele buurten staan onder water en zo'n 163.000 mensen hebben hun huis moeten verlaten. \"We zijn alles kwijt\", zegt een inwoner tegen persbureau Reuters. \"Het is triest om ons huis onder water te zien. Het lijkt het einde van de wereld.\"  Volgens het Braziliaanse centrum voor natuurrampen is het gevaar voor het zuiden van de deelstaat nog niet geweken. Er is wordt de komende dagen nog meer regen verwacht. Dat is waarschijnlijk niet heel veel, maar omdat het water al hoog staat en de grond verzadigd is is de kans op meer overstromingen groot. De Braziliaanse regering heeft benadrukt dat de deelstaat zal worden bijgestaan. Zo wordt er binnenkort financi\u00eble steun geboden aan bedrijven, boeren, steden en lokale autoriteiten. \"We begrijpen dat Rio Grande do Sul in een lastig financieel parket zit\", zegt president Lula. \"Ze zullen alles krijgen waar ze recht op hebben.\" "}, {"ID": 2519779, "url": "https://nos.nl/artikel/2519779-oekraiense-gevangenen-kunnen-binnenkort-kiezen-gevangenisstraf-of-vechten", "title": "Oekra\u00efense gevangenen kunnen binnenkort kiezen: gevangenisstraf of vechten", "date_time": "2024-05-08T20:00:01+0200", "text": "Hoe moet Oekra\u00efne op korte termijn aan 500.000 nieuwe rekruten komen? De vraag houdt het land al langere tijd bezig. Vandaag heeft het Oekra\u00efense parlement ingestemd met een wet die het mogelijk maakt voor gevangenen om zich te melden voor militaire dienst. Als de wet van kracht wordt kunnen zij kiezen om het leger in te gaan, in ruil voor strafvermindering. Het wetsvoorstel is een teken dat het niet goed gaat met het vinden van rekruten voor het Oekra\u00efense leger. In december werd duidelijk dat de legertop voor dit jaar 500.000 nieuwe militairen nodig heeft. Ze moeten de tekorten in brigades aanvullen en de huidige troepen aflossen, die in veel gevallen al lange tijd aan het vechten zijn zonder verlof.  Op dit moment is het rekruteren van gevangenen of mensen met een strafblad volgens de Oekra\u00efense wet niet mogelijk. Als president Zelensky de wet ondertekent komt daar verandering in. 'We hebben deze wet nodig omdat we een groot tekort aan militairen hebben', zegt onafhankelijk parlementari\u00ebr Oleksiy Goncharenko. Hij is mede-initiatiefnemer van de wet. \"Gevangenen komen na tussenkomst van een rechter in aanmerking voor de regeling\", vertelt hij aan de NOS. \"Wie akkoord gaat, dient tot het einde van de oorlog in het leger. Heb je daarna nog een gevangenisstraf openstaan mag je die thuis uitzitten.\"  Voorstanders wijzen op de mogelijkheid tot rehabilitatie van criminelen, maar experts zijn er niet gerust op. \"Toen ik las over deze wet gingen bij mij wel alarmbellen af\", zegt Yvonne Donders, hoogleraar internationale mensenrechten aan de Universiteit van Amsterdam. Volgens haar sluiten mensenrechtenverdragen het rekruteren van gevangenen niet uit, maar stellen zij hier wel hoge eisen aan. \"In de gevangenis is sprake van een machtsverschil, een gevangene zit vaak in een kwetsbare positie, het is dus de vraag hoe vrijwillig deze keuze is. In hoeverre is er voldoende informatie beschikbaar om een goede keuze te maken? De kans dat ze een beslissing nemen gebaseerd op verkeerde informatie is aanwezig. Het woord vrijwillig is dus nogal relatief.\"  Of er onder gevangenen veel animo is, is onduidelijk. In theorie is het mogelijk dat de oorlog nog jaren duurt. Daardoor zou het kunnen dat een gevangene bijvoorbeeld drie jaar moet vechten terwijl zijn gevangenisstraf nog maar een jaar duurt. Maar interesse is er wel, merkten journalisten van Radio Free Europe/Radio Liberty een paar weken geleden. Ze spraken met een gevangene die zo'n deal wel zag zitten. \"Als ik een contract kan tekenen in plaats van mijn tijd hier uitzitten, ga ik liever vechten\", zegt Andrie, die vast zit voor drugssmokkel. \"Hoe ben ik van nut in de gevangenis als ik ook een gevechtseenheid kan dienen?\"  Niet alle gevangen komen in aanmerking voor de regeling. Mensen die veroordeeld zijn voor moord, verkrachting, terrorisme of het in gevaar brengen van de nationale veiligheid zijn uitgesloten. Dat geldt ook voor mensen die zijn veroordeeld voor dronkenschap achter het stuur. Volgens de onderminister van Justitie gaat het potentieel om een groep van zo'n 26.000 gevangenen, ruim de helft van alle gedetineerden. Daarnaast zou een groep van zo'n 50.000 Oekra\u00efners met een strafblad in aanmerking komen voor rekrutering, die zijn nu nog vrijgesteld van mobilisatie.  De wet doet denken aan Russische praktijken. Anderhalf jaar geleden kwamen de eerste berichten dat Rusland nieuwe rekruten werft in gevangenissen. Bekend zijn de bezoeken van Jevgeni Prigozjin, oud-leider van het Wagner-huurlingenleger. Degenen die tekenden bij Wagner of het leger werden vaak in speciale bataljons naar het front gestuurd. Zo rekruteerde Wagner-leider Prigozjin gevangenen in september 2022:  Parlementari\u00ebr Goncharenko stelt dat de Oekra\u00efense wet niet met de Russische praktijk is te vergelijken: \"Rusland stuurt moordenaars, kannibalen en verkrachters naar het front. Dat is bij ons niet toegestaan. Alleen kleine criminelen komen in aanmerking voor deze regeling.\" Ook het verschil in toezicht is belangrijk. Onafhankelijke VN-waarnemers hebben toegang tot Oekra\u00efense gevangenissen, maar niet tot die in Rusland. Op die manier kan de vrijwilligheid beter worden gecontroleerd.  Gevangenen naar het front sturen is niet nieuw. Hoogleraar Donders wijst erop dat ook India en sommige Amerikaanse staten gevangenen de optie geven om te dienen in het leger. \"Het is niet zo dat dit nergens voorkomt, maar het is moeilijk om te vergelijken. Je moet daarvoor niet alleen naar de letter van de wet kijken, maar ook naar de praktijk. Hoe pakt die uit? Er gaan veel verhalen rond van Russische gevangenen die gerekruteerd zijn met mooie verhalen waarvan de praktijk anders uitpakt.\" Hoe de gevangenen in het leger zullen dienen is nog niet duidelijk. Volgens Goncharenko is het aan het leger om dat te bepalen, nadat de rechter het verzoek heeft goedgekeurd. "}, {"ID": 2519777, "url": "https://nos.nl/artikel/2519777-netflix-kondigt-prijsverhoging-aan-streamingdiensten-vechten-om-klanten-en-producties", "title": "Netflix kondigt prijsverhoging aan, streamingdiensten vechten om klanten en producties", "date_time": "2024-05-08T19:41:59+0200", "text": "Streamingdienst Netflix heeft een prijsverhoging aangekondigd. In het helpcenter van de dienst is te lezen dat de prijs van een basis-abonnement met een euro wordt verhoogd naar 8,99 per maand. Een standaardabonnement gaat van 11,99 naar 13,99, een premiumabonnement wordt drie euro per maand duurder en komt dan op 18,99 per maand uit. Netflix zegt veel te investeren in nieuwe inhoud en producties en vraagt de abonnees nu om daaraan bij te dragen. De klanten van de streamingdienst worden binnenkort over de prijsverhoging ge\u00efnformeerd. De laatste prijsverhoging dateert uit 2021. \"Toen streamingdiensten net op de markt kwamen, wilden ze zo snel mogelijk zo veel mogelijk klanten winnen\", zegt Jan-Piet Nelissen, mediadeskundige en partner van adviesbureau Deloitte. \"Daarom boden ze in het begin goedkope abonnementen aan, met als doel om als ze voldoende klanten hadden binnengehaald de prijzen, en hun winstgevendheid, te verhogen.\"  Inmiddels zijn er steeds meer streamingdiensten bijgekomen en is de groei afgevlakt. \"Niet alle streamingdiensten zullen het gaan redden. Daarom moeten ze of hun prijzen verhogen, of gaan samenwerken met een andere partij. Dat zie je op dit moment op de streamingmarkt gebeuren.\" Zo heeft ook streamingdienst HBO een prijsverhoging aangekondigd die in juni ingaat en zijn Disney+ en Amazon Prime vorig jaar ook weer een paar euro per abonnementsvorm omhoog gegaan. De abonnementsprijs van Apple TV+ is sinds 2019 verdubbeld. Van 4,99 per maand is de streamingdienst via 6,99 in november vorig jaar 9,99 per maand geworden. Viaplay is onlangs een samenwerking begonnen met het televisiekanaal SBS9, waar het een deel van de Formule1-wedstrijden gratis gaat uitzenden. HBO gaat binnenkort samen met Discovery+ op in HBO Max.  Nelissen ziet ook dat er de laatste tijd nieuwe abonnementsvormen bijkomen waarmee consumenten de alsmaar verder oplopende kosten kunnen drukken. Zo biedt Sky Showtime sinds vorige maand een goedkoper abonnement met advertenties aan en ook Viaplay wil zo'n abonnement op de markt brengen. \"Dat is ook gunstig voor de aanbieder, want zo worden ze \u00e9n door de consument \u00e9n door de adverteerder betaald.\" Een deel van de prijsstijgingen van streamingabonnementen wordt veroorzaakt door stijgende productiekosten, zegt Nelissen. \"Zo heeft de staking van acteurs in Hollywood ertoe geleid dat ze meer betaald krijgen voor hun werk en daarmee wordt een serie of film ook duurder om te maken.\" \"Ook is er een concurrentiestrijd bezig tussen het alsmaar toenemende aantal streamingdiensten om de beste producties binnen te halen bij productiebedrijven. Die spinnen daar garen bij en hebben hun prijzen vanwege de grote vraag de afgelopen jaren flink kunnen verhogen.\"  In Nederland is Netflix nog altijd de grootste aanbieder van streamingdiensten. Maar ook de Nederlandse aanbieder Videoland doet het heel erg goed, en dat is volgens Nelissen bijzonder. \"Er zijn maar weinig landen waar een nationale partij zo succesvol is.\" "}, {"ID": 2519770, "url": "https://nos.nl/artikel/2519770-songfestival-organisatie-geen-spijt-dat-israel-mag-meedoen", "title": "Songfestival-organisatie: geen spijt dat Isra\u00ebl mag meedoen", "date_time": "2024-05-08T18:32:53+0200", "text": "De organisatie achter het Eurovisie Songfestival heeft geen spijt van de beslissing om Isra\u00ebl te laten deelnemen aan het evenement. Dat zegt Jean Philip de Tender, mediadirecteur van de European Broadcasting Union, in gesprek met de NOS. Ook na de gebeurtenissen in Gaza, onder meer in Rafah, staat de organisatie nog steeds achter het besluit. Op de songfestival-deelname van Isra\u00ebl is al maanden kritiek; veel mensen vinden het niet gepast dat het land meedoet aan het vrolijke evenement, terwijl Isra\u00ebl tegelijkertijd oorlog voert in Gaza. Deze kritiek komt komende dagen tot een apotheose is de verwachting, wanneer in Malm\u00f6 grote protesten staan gepland. De politie verwacht tienduizenden mensen. \"Tuurlijk delen wij de bezorgdheid over het conflict in het Midden-Oosten\", zegt EBU-directeur Jean Philip de Tender. \"Maar het Eurovisie Songfestival is een coproductie tussen 37 publieke omroepen. Het is een muziekevenement en geen competitie tussen regeringen en overheden. Het is een competitie tussen publieke omroepen.\" Volgens hem zou het niet volgens de spelregels zijn om Isra\u00ebl uit te sluiten vanwege de gebeurtenissen in Gaza. \"De Isra\u00eblische omroep werkt onafhankelijk van de regering en daarmee is aan alle voorwaarden voldaan.\"  Ook de situatie deze week in Rafah en de escalatie van het conflict met Iran vorige maand, veranderen niks aan de beslissing van de EBU, legt De Tender uit. \"Indien we de Isra\u00eblische omroep deze week alsnog zouden uitsluiten, dan zou dat een politieke beslissing zijn en daar moeten we ver van weg blijven.\" Dat critici een vergelijking maken met Rusland en Belarus, die in 2022 wel werden uitgesloten na het uitbreken van de oorlog in Oekra\u00efne, vindt de EBU-directeur niet terecht. Hij stelt dat de beslissing om Belarus uit te sluiten te maken had met het meermaals insturen van een te politiek nummer. \"En voor Rusland geldt dat de openbare omroep daar niet onafhankelijk kan werken\", aldus De Tender.  Niet alleen de deelname van Isra\u00ebl leidt tot controverse, dat geldt net zo goed voor het nummer dat ze insturen. Zangeres Eden Golan zingt morgenavond haar lied Hurricane, maar aanvankelijk had dit nummer een andere tekst en titel. Het was geschreven als October Rain, maar daarvan vond de EBU dat het een te directe verwijzing was naar de gebeurtenissen op 7 oktober, toen de oorlog tussen Isra\u00ebl en Hamas begon. Golan kwam met een ander nummer, genaamd Dance Forever. Maar daarin zag de organisatie een verwijzing naar het door Hamas aangerichte bloedbad op een muziekfestival op 7 oktober. Even leek het erop dat Isra\u00ebl zich terug zou trekken, maar uiteindelijk pasten ze hun eerste inzending aan. De organisatie hoopt vooral dat de demonstraties buiten de Malm\u00f6 Arena vreedzaam verlopen, en bovenal buiten blijven. \"Het is belangrijk dat we de shows vrij houden van politiek\". Toch lukte dat gisteravond tijdens de eerste halve finale niet helemaal. Al meteen tijdens het openingsoptreden stond oud-deelnemer Eric Saade op het podium met een Palestijnse sjaal om zijn arm. En de Ierse inzending Bambi Thug was van plan een outfit te dragen met daarop symbolen die oproepen tot een staakt-het-vuren. De EBU ontdekte het tijdens de repetities en besloot dat het pak aangepast moest worden.  De kritiek op de deelname van Isra\u00ebl slaat ook terug op deelneemster Eden Golan, die al weken bedreigingen ontvangt en haar hotelkamer in Malm\u00f6 nauwelijks uit mag. Vandaag was ze voor het eerst voor de pers te zien, bij de generale repetitie. En ook Isra\u00eblische fans merken de dreiging die rond hun inzending hangt, vertelt fan Guy. Hij heeft besloten in Malm\u00f6 niet tegen vreemdelingen te zeggen dat hij uit Isra\u00ebl komt, \"En ik probeer zo min mogelijk Hebreeuws te praten.\" Isra\u00ebl heeft alle fans die willen afreizen naar Zweden een reiswaarschuwing gegeven. Tegelijk hoopt de organisatie toch dat het gevoel van dreiging niet zal overheersen als deze editie zondagnacht eindigt. \"De basis is en blijft 'United by Music'\", zegt EBU-directeur De Tender. \"We brengen mensen die divers zijn samen op het podium. We erkennen die diversiteit en we vieren die diversiteit.\" "}, {"ID": 2519765, "url": "https://nos.nl/artikel/2519765-wie-zijn-de-demonstranten-bij-de-uva-en-wat-willen-ze-krachtig-signaal-afgeven", "title": "Wie zijn de demonstranten bij de UvA en wat willen ze? 'Krachtig signaal afgeven'", "date_time": "2024-05-08T18:13:03+0200", "text": "Na twee dagen van demonstraties bij de Universiteit van Amsterdam sluiten zich steeds meer organisaties en sympathisanten van buiten de universiteit aan. De organisatie achter het protest is blij met die steun, maar benadrukt dat het \"primair en volledig\" is georganiseerd door studenten en docenten. Betogers gingen na de ontruiming van het tentenkamp maandagnacht op de Roeterseilandcampus van de UvA gistermiddag opnieuw de straat op. De demonstranten waren vooral studenten en docenten, maar nadat er een nieuw tentenkamp met barricades was verrezen bij de Oudemanhuispoort, een van de hoofdlocaties van de universiteit, sloten zich ook mensen aan van buiten de UvA. Ook op die locatie wordt inmiddels door de mobiele eenheid ontruimd. Mogelijk kwamen de sympathisanten af op de protestactie na oproepen die via sociale media als Instagram worden gedeeld. De oproep via het account Amsterdam Encampment is gedeeld door andere organisaties, zoals de Palestijnse Gemeenschap in Nederland. Nieuwsuur meldde gisteravond dat ook leden van actiegroep Extinction Rebellion deelnemen aan het protest en journalisten van verschillende media zagen hoe \"doorgewinterde activisten\" zich aansloten en de tot dan toe gammele barricades verstevigden. Vanachter de barricades vertelt een actievoerder wat hem beweegt:   De organisatie achter de protesten bevestigt de steun van buiten de universiteit. \"Dit protest is primair en volledig georganiseerd door studenten en docenten, en het richt zich ook op de universiteit\", benadrukt student Carlos van Eck. Hij is lid van het onderhandelingsteam van demonstrerende studenten en docenten. \"Gezien de bedreigende situatie staan we wel toe dat iedereen steun kan betuigen, maar het gaat over de UvA. We voelen ons gesteund door die solidariteit.\" Hij heeft geen zicht op hoeveel mensen van buiten de universiteit er nu bij de Oudemanhuispoort zijn. Voorzitter Elisa Weehuizen van de studentenvakbond LSVb heeft dat ook niet, maar weet wel dat er ook studenten uit andere steden bij zijn. \"Er zijn mensen uit andere studentensteden die bijvoorbeeld eten en drinken komen brengen.\" De LSVb steunt het protest, omdat het gaat om democratie op de universiteit. \"Het zijn studenten die inspraak willen op dit onderwerp, maar ze voelen zich niet gehoord\", zegt Weehuizen. \"We vinden dat universiteiten meer moeten democratiseren en dit laat weer zien dat dat echt nodig is.\" Een lid van het onderhandelingsteam van studenten en docenten over de protestactie:  Secretaris Henk van den Bosch van de Amsterdamse studentenvakbond ASVA, die toekijkt bij wat zich afspeelt bij de Oudemanhuispoort, sluit zich daarbij aan. \"Dit onderwerp speelt al heel lang. Studenten willen inspraak en dat steunen we.\" Ook hij ziet dat mensen van buiten de universiteit zich onder de betogers mengen, maar hij denkt niet dat de organisatie de controle daardoor verliest. \"Er zijn nu mensen binnen de barricade en ook mensen erbuiten die de actie steunen. Natuurlijk zien we dat veel anderen willen helpen. Het onderwerp leeft in de hele samenleving, niet alleen binnen de universiteiten. Maar mijn indruk is dat de organisatoren wel de regie hebben.\" Onderhandelaar Van Eck benadrukt dat de demonstranten achter de barricades zelf ook het liefst snel een einde zien komen aan de situatie. \"Natuurlijk willen wij dit ook niet. Maar we hebben zes maanden geprobeerd dit gesprek te starten en er is steeds afwijzend gereageerd vanuit het college van bestuur. Er dreigt genocide op meer dan een miljoen Palestijnen in Rafah, daarom is het zo belangrijk dat er nu een krachtig signaal komt.\" De protesterende studenten en docenten bij de UvA hebben drie eisen op tafel gelegd bij het universiteitsbestuur. Die komen neer op volledige transparantie over de samenwerking met Isra\u00eblische organisaties en universiteiten, stoppen met investeren in die samenwerking en het verbreken van de banden met die organisaties.  De UvA heeft een lijst met internationale projecten gepubliceerd waaraan naast veel Europese universiteiten ook Isra\u00eblische universiteiten deelnemen. Het gaat bijvoorbeeld om door de EU gefinancierde projecten op het gebied van AI, zeer snel mobiel internet (6G), kwantumcomputers en onderzoek naar chemische stoffen die het terroristen moeilijker maken om zelf explosieven te maken. Er zit ook een studie bij die is gericht op het versterken van de mensenrechten wereldwijd. De financiering van al die projecten samen is bijna 2,5 miljoen euro, geld dat de universiteit van de EU krijgt voor deelname. Dat is minder dan 1 procent van de totale begroting van de UvA (970 miljoen euro). De Amerikaans-Nederlandse historicus James Kennedy kijkt intussen van een afstandje toe bij een demonstratie in Utrecht. Het verbaast hem dat de studentenprotesten in de VS niet al eerder zijn overgeslagen naar Nederland. \"We zagen sinds oktober natuurlijk al wel demonstraties en protesten tegen de oorlog in Gaza, maar nog niet zo'n protest in Amsterdam, met barricades, met de bedoeling het functioneren van de universiteit te ontregelen. De universiteit wordt zo gedwongen te handelen: of door de eisen van de studenten in te willigen, of door ze eruit te jagen.\" Dat laatste is in de VS de afgelopen weken veelvuldig gebeurd, maar er zijn wel verschillen, denkt Kennedy. \"Daar duurde het vaak dagen voordat er werd opgetreden, maar die ontruiming verliep wel nog ruiger dan we tot nu tot hier zien.\" "}, {"ID": 2519760, "url": "https://nos.nl/artikel/2519760-eu-kandidaat-servie-en-china-presenteren-deal-voor-gezamenlijke-toekomst", "title": "EU-kandidaat Servi\u00eb en China presenteren deal voor 'gezamenlijke toekomst'", "date_time": "2024-05-08T17:57:22+0200", "text": "Servi\u00eb en China hebben een overeenkomst getekend om een 'gezamenlijke toekomst' op te bouwen. Dat maakten de Servische president Aleksandar Vucic en de Chinese president Xi Jinping bekend op een persconferentie in Belgrado. De staatshoofden kondigen aan dat de landen een \"dieper, omvangrijker en strategisch partnerschap\" aangaan de komende jaren. Ze spraken onder meer af dat de importtarieven op bijna alle Servische goederen naar China binnen vijf jaar worden opgeheven. Ook is er afgesproken dat er meer vliegverbindingen tussen de twee landen zullen komen. China zal de komende drie jaar vijftig Servische wetenschappers uitnodigen om in het land kunstmatige intelligentie te onderzoeken. Vucic zei dat Servi\u00eb China zal steunen in de Taiwankwestie. \"Onze positie met betrekking tot de territoriale integriteit van China is simpel. Taiwan hoort bij China.\" Verder zei hij dat deze overeenkomst de \"hoogst mogelijke vorm van samenwerking tussen twee landen.\" Het is het eerste Europese land dat zo'n overeenkomst met China heeft gesloten.  Servi\u00eb was de tweede stop van Xi bij zijn eerste bezoek aan Europa in vijf jaar. Eerder deze week bezocht hij Frankrijk. In Belgrado werd hij ontvangen in het presidentieel paleis. Duizenden Servi\u00ebrs waren aanwezig bij de aankomst en zwaaiden met Chinese en Servische vlaggen. Aan het begin van het overleg met Vucic zei Xi dat hij met eigen ogen had gezien \"dat het Servische volk de Chinezen beschouwt als hun beste vrienden. Deze vriendschap komt van twee kanten, het heeft veel indruk op me gemaakt.\"  \"Servi\u00eb onderhandelt over EU-toetreding en noemt dat een strategische prioriteit, maar tegelijkertijd gaat president Aleksandar Vucic prat op goede banden met Rusland en China. Het gaat daarbij om economische belangen: Peking is de grootste buitenlandse investeerder in Servi\u00eb, onder meer in infrastructuur, een kopermijn en een staalfabriek. China ziet Servi\u00eb als een belangrijk knooppunt voor handel met Europa. Ook politiek vinden de landen elkaar: China steunt Servi\u00eb in de strijd om Kosovo. In ruil beschouwt Belgrado Taiwan als Chinees. Zolang Vucic niet hoeft te kiezen, zal hij geopolitiek blijven schaken op meerdere borden.\" Servi\u00eb ging al eerder eens een samenwerking met China aan. Zo werd er in 2016 een economische overeenkomst gesloten met het Aziatische land. China heeft sindsdien miljoenen ge\u00efnvesteerd in de Servische infrastructuur en mijnbouw. Vorig jaar ondertekenden de landen ook al een handelsovereenkomst.  Servi\u00eb is sinds 2012 kandidaat-lidstaat voor de Europese Unie. De deals met China druisen tegen dat kandidaat-lidmaatschap in. De EU heeft nog niet gereageerd op de nieuwste overeenkomst tussen China en Servi\u00eb. Naast Servi\u00eb heeft China ook veel ge\u00efnvesteerd in de infrastructuur en industrie van Hongarije. Dat land is ook de volgende stop van Xi in Europa. Critici vrezen dat China via landen als Servi\u00eb en Hongarije meer invloed in Europa probeert te krijgen."}, {"ID": 2519758, "url": "https://nos.nl/artikel/2519758-ing-medewerkers-mogen-voortaan-toch-fries-praten-met-klanten", "title": "ING-medewerkers mogen voortaan toch Fries praten met klanten", "date_time": "2024-05-08T17:33:51+0200", "text": "ING-medewerkers mogen voortaan toch Fries praten tegen klanten. Dat heeft het bedrijf besloten na een gesprek met de provincie, schrijft Omrop Frysl\u00e2n. Het Friese 'taalverbod' bij de callcentra van het bedrijf werd in februari bekend, nadat tolk Fedde Dijkstra had ontdekt dat een medewerker geen Fries tegen hem mocht praten. \"Ik hoorde iemand met een Fries accent, dus ik zei: spreekt u ook Fries? Ze zei: 'Jawel. Maar wij mogen hier alleen Engels of Nederlands spreken met klanten.'\" De bank voerde dat beleid, omdat gesprekken worden opgenomen voor trainingsdoeleinden. Dat viel niet in goede aarde bij veel Friezen. Twee leden van de Jong Fryske Mienskap hesen daarna de Friese vlag bij het hoofdkantoor van ING in Amsterdam. Friese studenten en leden van de Friese beweging besloten bij wijze van protestactie afgelopen maandag een uur lang massaal in het Fries te bellen met medewerkers van de bank. Na de actie beloofde de bank om het taalbeleid nogmaals tegen het licht te houden.  \"We hebben geluisterd naar de feedback van onze Friese klanten en begrijpen de reacties. Graag wil ING haar menselijke kant laat zien en respect tonen voor de tweede Rijkstaal in Nederland, het Fries\", schrijft de bank vandaag in een statement. \"We hebben daarom besloten het mogelijk te maken dat Friese klanten, wanneer zij een Friessprekende medewerker aan de telefoon krijgen, in het Fries te woord kunnen worden gestaan. Dit betekent dat het monitoren van die gesprekken (voor opleidingsdoeleinden) wordt gedaan door collega's die de Friese taal beheersen\", aldus de ING.  De bank benadrukt dat klanten er geen rechten aan kunnen ontlenen. \"Het spreken van het Fries is alleen mogelijk wanneer een medewerker de Friese taal ook machtig is.\" Friessprekende medewerkers van de Rabobank spraken al Fries tegen klanten. Volgens Friese taalinstelling Af\u00fbk staan de meeste bedrijven en organisaties positief tegenover de Friese taal. "}, {"ID": 2519755, "url": "https://nos.nl/artikel/2519755-me-grijpt-in-bij-pro-palestijns-betoging-universiteit-van-amsterdam", "title": "ME grijpt in bij pro-Palestijns betoging Universiteit van Amsterdam", "date_time": "2024-05-08T17:29:18+0200", "text": "De politie in Amsterdam is bezig met het be\u00ebindigen van de pro-Palestijnse protesten bij gebouwen van de Universiteit van Amsterdam (UvA). Het Binnengasthuisterrein in het centrum van de stad wordt sinds gisteren door demonstranten bezet. Op de Oudezijds Voorburgwal en de Grimburgwal er vlakbij zijn barricades opgeworpen, waardoor ook andere gebouwen van de universiteit niet te gebruiken zijn. Er zijn confrontaties tussen de demonstranten en de mobiele eenheid. Betogers belaagden de politie door brandblussers leeg te spuiten en met voorwerpen te gooien. ME'ers deelden klappen uit aan demonstranten. Een onbekend aantal mensen is aangehouden. De politie gebruikt shovels om een eind te maken aan de barricades. Die zijn gemaakt met onder meer kantoormeubilair, ladders en stenen. Een deel van het materiaal is door agenten in de gracht gegooid. Daar zijn ook politieboten en jetski's te zien. Op het terrein van het universiteitsgebouw waren aan het begin van de avond nog zeker honderd betogers aanwezig. Daarbuiten zijn naar schatting nog een paar honderd demonstranten, die door de ME worden verdreven.  De ontruiming ging van start nadat de UvA aangifte had gedaan, onder meer omdat er in de gebouwen vernielingen waren aangericht. Ook zou de veiligheid voor omwonenden in het geding zijn. \"Bovendien kan het onderwijs in de Oudemanhuispoort niet doorgaan\", laat de universiteit weten. Dit zijn de eerste beelden van de ontruiming:  De actievoerders willen dat de universiteit de banden verbreekt met Isra\u00eblische instellingen die \"medeplichtig zijn aan de onderdrukking, apartheid en genocide in Palestina\". Aan het eind van de middag werd duidelijk dat ook een tweede gesprek tussen een afvaardiging van de demonstranten en het universiteitsbestuur op niets was uitgelopen. \"Er zit geen ruimte in de eisen die de actievoerders hebben geformuleerd\", aldus de universiteit. \"En de UvA kan niet aan alle eisen tegemoetkomen.\" De vertegenwoordigers van de betogers hebben een andere lezing. \"De UvA heeft besloten de onderhandelingen te stoppen\", laten zij weten. \"Wij wilden morgen verder, maar dat hebben ze afgewezen.\" De groep betogers bestaat volgens de politie niet alleen uit studenten, \"maar ook uit personen die niet verbonden zijn met de universiteit en bewust de confrontatie willen zoeken met de politie\". In dit artikel lees je meer over wie de demonstranten zijn en wat ze met hun acties willen bereiken. De burgemeester van Amsterdam, de politie en de hoofdofficier van justitie zeggen grote zorgen te hebben over \"de vorm die het protest in en rond de UvA-gebouwen heeft aangenomen\". Ze zeggen het niet te accepteren dat demonstranten \"andermans eigendommen vernielen en de openbare ruimte blokkeren\". Bekijk hier foto's van het optreden van de politie:  De pro-Palestijnse protesten bij de Universiteit van Amsterdam begonnen maandag met de bezetting van de campus van de universiteit, op het Roeterseiland. Die actie werd in de nacht door de politie be\u00ebindigd. Daarbij werden 140 mensen aangehouden. De gemeenteraad van Amsterdam komt vrijdag terug van reces voor een spoeddebat over de protesten bij de universiteit.  Vanuit de Haagse politiek klonken er vandaag afkeurende reacties van onder meer PVV-leider Wilders. \"Het is goed dat er wordt opgetreden\", zei hij. \"Hoe eerder, hoe harder, hoe vaker, hoe beter.\" BBB-leider Van der Plas spreekt van \"complete anarchie\". \"Dit gaat mij allemaal veel te ver.\" Demissionair onderwijsminister Dijkgraaf zei dat universiteiten een veilige plek moeten zijn voor iedereen. \"Het is goed dat er kritiek is, kritiek op de wereld. Daar is de universiteit ook voor, maar dat moet wel volgens de academische regels.\"  "}, {"ID": 2519754, "url": "https://nos.nl/artikel/2519754-eu-zet-bijzondere-stap-winsten-bevroren-russische-tegoeden-naar-oekraine", "title": "EU zet bijzondere stap: winsten bevroren Russische tegoeden naar Oekra\u00efne", "date_time": "2024-05-08T17:24:56+0200", "text": "EU-ambassadeurs hebben een akkoord bereikt om winsten op bevroren Russische tegoeden te gebruiken voor de aankoop van wapens en humanitaire hulp voor Oekra\u00efne. Het gaat om een bedrag van zo'n 3 miljard euro per jaar. Het was een van de eerste stappen die de EU zette na de Russische inval in februari 2022 in Oekra\u00efne; Russische tegoeden bevriezen. In totaal is er in de VS, Japan, EU en Canada nu zo'n 260 miljard aan tegoeden van de Russische Centrale Bank bevroren. Daarvan staat een recordbedrag van 191 miljard in Brussel, bij Euroclear. Dat is een instelling die bij transacties op de financi\u00eble markten als tussenpersoon fungeert. De Europese Unie wil niet aan de bevroren tegoeden zelf komen. Maar de winsten op die bevroren tegoeden, zoals de rente en andere opbrengsten uit beleggingen, willen de lidstaten nu aan Oekra\u00efne geven. Dat moet gebeuren via een speciaal fonds; het zogenoemde Ukraine Assistance Fund. In totaal gaat het om zo'n 3 miljard euro per jaar.  \"Dit is symbolisch een heel grote stap. Oekra\u00efne heeft veel meer geld nodig dan 3 miljard. Maar dat er nu geld gebruikt wordt van de Russen zelf is heel bijzonder en nooit eerder gebeurd. Op deze manier wordt Russisch geld gebruikt voor wapens, die ingezet worden tegen het eigen leger. De lidstaten wilden dit snel regelen; Oekra\u00efne heeft het geld en de wapens hard nodig. Rusland heeft op dit moment de overhand op het slagveld en Oekra\u00efne heeft juist tekorten aan alles. Ook speelt mee dat Belgi\u00eb nu voorzitter is van de EU, maar het voorzitterschap wisselt elk half jaar. Na 1 juli neemt Hongarije het voorzitterschap over. De Hongaarse premier heeft nog altijd goede banden met de Russische president Poetin en wil geen wapensteun voor Oekra\u00efne.\" Er wordt al twee jaar gesproken over de optie om Russische tegoeden in te zetten als hulp aan Oekra\u00efne. Vooral Oekra\u00efne wilde dit graag; het land ziet het liefst alle bevroren tegoeden naar Oekra\u00efne gaan. Er is in Brussel lang onderhandeld over het vrijmaken van het geld voor Oekra\u00efne, omdat alle lidstaten het eens moesten worden. Het is een ongekende stap om aan bevroren tegoeden van andere landen te komen. Eind april waarschuwde Rusland het Westen nog om niet aan het geld te komen, anders zou er een \"heftige reactie\" volgen. Van de miljarden gaat 90 procent in het speciale fonds, waar vervolgens wapens en munitie voor Oekra\u00efne uit betaald zullen worden. Een kleine groep EU-lidstaten steunt de aankoop van wapens niet (Malta, Oostenrijk en Ierland), omdat zij grondwettelijk neutraal zijn. Om die landen tegemoet te komen, is afgesproken dat 10 procent van het geld wordt gebruikt voor bijvoorbeeld humanitaire hulp."}, {"ID": 2519751, "url": "https://nos.nl/artikel/2519751-man-meldt-zich-bij-politie-voor-aanrijding-op-feestgangers-koningsdag", "title": "Man meldt zich bij politie voor aanrijding op feestgangers Koningsdag", "date_time": "2024-05-08T17:14:16+0200", "text": "Een man heeft zich bij de politie gemeld voor de aanrijding op feestgangers tijdens Koningsdag in Amsterdam. De politie gaat de man nu verhoren. Omdat er nog niet sprake is van een aanhouding zijn er geen details gedeeld over de man. Op Koningsdag reed om 22.00 uur een automobilist in op een groep feestgangers op de Prinsengracht in Amsterdam. De auto raakte meerdere mensen, \u00e9\u00e9n vrouw werd meegesleurd en komt naast de auto terecht. De automobilist reed vervolgens hard door. Door de aanrijding raakte zeker \u00e9\u00e9n persoon gewond, deze persoon heeft aangifte gedaan. De politie was sindsdien bezig met het achterhalen van de bestuurder van de auto. Nu heeft een man zich dus zelf gemeld. Nog steeds zoekt politie naar getuigen van de aanrijding. Hieronder het beeld van de aanrijding:   "}, {"ID": 2519750, "url": "https://nos.nl/artikel/2519750-kleinste-albert-heijn-van-nederland-sluit-ondanks-weerstand-inwoners", "title": "Kleinste Albert Heijn van Nederland sluit, ondanks weerstand inwoners", "date_time": "2024-05-08T16:19:41+0200", "text": "Het kleinste Albert Heijn-filiaal van Nederland in Naarden-Vesting gaat definitief weg. Inwoners van het vestingstadje hebben de sluiting maandenlang geprobeerd tegen te houden. De actievoerders willen dat inwoners komend weekend de vlag halfstok hangen vanwege het verdwijnen van de supermarkt. De winkel is aanstaande zaterdag voor het laatst open. \"Wij balen enorm, er heerst een hele droeve stemming in de vesting\", zegt Rob Coppenhagen tegen NH. Het is de enige winkel in de vesting voor de dagelijkse boodschappen.   Toen eind vorig jaar bekend werd dat Albert Heijn het filiaal in 2024 wilde sluiten, kwamen Coppenhagen en vijf anderen in actie. Ze gingen meermaals in gesprek met het bedrijf, organiseerden een petitie die bijna 1900 keer werd ondertekend en hielden meerdere acties. Zo maakten ze een bijna 9 minuten durende YouTube-video met interviews van mensen die willen dat het filiaal blijft. Volgens hen is de supermarkt zo belangrijk omdat er in de kleine vesting veel ouderen wonen die nu nog te voet naar de supermarkt kunnen. Ook speelt het sociale aspect mee, zeggen de actievoerders. \"Het gaat niet om de boodschappen, maar dat je mensen zo lang mogelijk zelfstandig kan houden. Hun huis uitkomen en bewegen. Het houdt de eenzaamheid tegen\", zegt Coppenhagen.  \"Deze beslissing hebben we zeker niet over \u00e9\u00e9n nacht ijs genomen en is het gevolg van meerdere factoren. We snappen dat klanten het jammer vinden dat onze winkel in Naarden-Vesting sluit en we waarderen hun betrokkenheid. De winkel sluit halverwege 2024\", aldus Albert Heijn in een reactie. Rob Coppenhagen zegt tegen NH dat komende zaterdag een \"droevige dag\" is voor de inwoners. De actievoerders willen die dag een \"passend afscheid\" houden. \"Ook vragen we inwoners de vlag halfstok te hangen.\" "}, {"ID": 2519746, "url": "https://nos.nl/artikel/2519746-lijsttrekkers-europa-voor-velen-nog-onbekend-stemwijzer-moet-helpen-bij-keuze", "title": "Lijsttrekkers Europa voor velen nog onbekend, Stemwijzer moet helpen bij keuze", "date_time": "2024-05-08T15:29:30+0200", "text": "Over een kleine maand, op 6 juni, kunnen Nederlanders naar de stembus voor de Europese Parlementsverkiezingen. Vandaag is de Stemwijzer gelanceerd om mensen te helpen een keus te maken. Nederlandse lijsttrekkers vulden die vandaag ook in, om zo wat aan hun naamsbekendheid te doen. Want met de naamsbekendheid van Nederlandse Europarlementari\u00ebrs is het deze verkiezingen niet best gesteld. Uit een peiling van I&amp;O Research, te lezen in ambtenarentijdschrift Binnenlands Bestuur, bleek ruim een maand geleden dat 71 procent van de kiezers geen enkele lijsttrekker weet op te noemen. In 2019 was dat nog een kwart. Destijds wisten veel Nederlanders de naam van toenmalig Eurocommissaris Frans Timmermans nog te noemen, tegenwoordig de GroenLinks-PvdA-fractievoorzitter in de Kamer.  Op dit moment is Bas Eickhout van GroenLinks de bekendste Nederlander; 11 procent van de ondervraagden kent hem. Maar Anja Hazekamp, die al tien jaar voor de Partij voor de Dieren lid is van het Europees Parlement, is voor bijna alle Nederlanders een vreemde; slechts 2 procent kent haar.  Ook zegt 58 procent van de Nederlandse kiesgerechtigden niet te weten bij welke fractie in het Europees Parlement de Nederlandse partijen horen. De rest zegt het wel te weten, maar heeft het soms alsnog bij het verkeerde eind. Volgens demissionair minister van Binnenlandse Zaken De Jonge leven de verkiezingen \"nog onvoldoende\" in de samenleving. \"Best gek\", vindt hij. \"We hebben juist Europa in deze tijd meer dan ooit nodig.\"  Vanaf vandaag zijn de kieslijsten voor de Europese verkiezingen definitief. Er doet een recordaantal van twintig partijen mee, met in totaal 497 kandidaten. Vijf jaar geleden waren er zestien partijen met 308 kandidaten. 50Plus heeft met vijftig kandidaten de meeste namen op de lijst staan. Jezus Leeft had zich als partij aangemeld, maar is door de Kiesraad afgewezen. De ingevulde formulieren van de partij waren niet volledig. Zo stonden er geen geboortedata op en ontbrak er een handtekening van degene die de formulieren inleverde. Volgens ChristenUnie-lijsttrekker Anja Haga, zelf nummer drie op de lijst van bekendste Nederlandse Europarlementari\u00ebrs, is het belangrijk dat er wat aan de naamsbekendheid wordt gedaan: \"Het werk in het Europees Parlement is al ver weg en abstract. Als je ook al niet weet welke mensen daar zitten, is de bereidheid om naar de stembus te gaan niet zo hoog.\" Gerrie Elfrink van de SP haalde een 100 procent-score op de Stemwijzer: \"Nee, ik ben niet verbaasd, want ik ken mijn partij en ook het programma.\" Hij erkent dat de verkiezingen nog niet echt leven in Nederland: \"Maar dat is wel belangrijk. Europa bepaalt veel in ons leven, zoals de prijzen in de supermarkt en de aanpak van migratie en uitbuiting van arbeidsmigranten.\"  Gerben-Jan Gerbrandy van D66 zegt dat hij alleen in zijn woonplaats Den Haag nog wel eens herkend wordt. \"Maar over het algemeen zijn de kandidaten voor de Europese verkiezingen vrij onbekend. Dat is niet goed voor de democratie, want die is gestoeld op vertrouwen. Mensen moeten weten aan wie ze dat vertrouwen geven.\" VVD-lijsttrekker Malik Azmani staat met 10 procent tweede op de lijst van bekendste Nederlandse Europarlementari\u00ebrs. Maar met dat percentage is hij niet tevreden: \"Aan mij de schone taak om mezelf te laten zien. Dat ga ik ook doen, de komende tijd kan je mij door heel het land zien.\" Meer over de Europese verkiezingen in deze special:  "}, {"ID": 2519745, "url": "https://nos.nl/artikel/2519745-opnieuw-verbod-op-lelieteelt-nu-bij-limburgs-dorp", "title": "Opnieuw verbod op lelieteelt, nu bij Limburgs dorp", "date_time": "2024-05-08T15:24:07+0200", "text": "Naast een woonwijk in het Limburgse dorp Sevenum mogen geen lelies worden gekweekt. Dat heeft de rechtbank in Roermond bepaald.  Volgens de rechter is er bij het gebruik van de bestrijdingsmiddelen die bij de teelt worden gebruikt een \"re\u00eble kans op gezondheidsschade van de omwonenden en hun kinderen\". De rechter verbood daarom het gebruik van de middelen, zo is de uitkomst in een kort geding dat buurtbewoners onlangs aanspanden, meldt L1 Nieuws. Het is de tweede keer in korte tijd dat een leliekweker bakzeil moet halen. Op 27 maart kreeg een kweker in het Drentse Diever geen toestemming van de gemeente om lelies te gaan telen naast een basisschool en peuterspeelzaal. Ook in dat geval waren het buurtbewoners die vreesden dat een \"langjarige blootstelling aan bestrijdingsmiddelen veel extra risico's met zich meebrengt voor onze gezondheid, vooral voor opgroeiende kinderen\". Leliekwekers betogen dat zij zich bij het gebruik van bestrijdingsmiddelen aan alle regels houden. Dat klopt, stelt de rechtbank in Roermond nu, maar daarmee is de bezorgdheid bij de omwonenden niet weg. \"Dat de middelen zijn getest en goedgekeurd, betekent niet dat de middelen veilig zijn. Bij het testen van de middelen wordt namelijk niet getest op neurologische gevolgen die pas op de lange termijn optreden, zoals de ziekte van Parkinson. Ook wordt bij de testen geen onderzoek gedaan naar ontwikkelingsstoornissen van kinderen\", aldus de rechtbank in de uitspraak.  Daarbij verwijst de rechtbank naar rapporten van de Gezondheidsraad en het RIVM, waarin een verband wordt gelegd tussen de bestrijdingsmiddelen, gezondheidsklachten en ontwikkelingsstoornissen bij ongeboren kinderen. Het gaat volgens de uitspraak specifiek om zeven van de goedgekeurde middelen die riskant zijn. Een toxicoloog die namens de rechtbank de lijst van bestrijdingsmiddelen bekeek, stelt dat ze \"een re\u00eble kans geven op ernstige neurologische gezondheidsschade. Niet alleen voor volwassenen. Ook de hersenontwikkeling van kinderen kan negatief worden be\u00efnvloed tijdens de zwangerschap van de moeder en tijdens het opgroeien.\" Onderliggend probleem is dat voor de lelieteelt grote hoeveelheden bestrijdingsmiddelen nodig zijn: \"In de vijf tot zes maanden dat de teler de lelies wekelijks met de middelen wil gaan bespuiten, wordt zoveel gespoten als voor sommige andere teelten in tien jaar\", stelt de rechtbank vast. Voor de kweker in Sevenum betekent de uitspraak dat hij niet aan de gang kan. De kweker in Diever kreeg een plek aan de andere kant van het dorp aangeboden, ver van de bebouwing en van plekken waar veel kinderen komen en spelen. "}, {"ID": 2519744, "url": "https://nos.nl/artikel/2519744-minister-dijkgraaf-over-protesten-uva-bestook-elkaar-met-argumenten", "title": "Minister Dijkgraaf over protesten UvA: 'Bestook elkaar met argumenten'", "date_time": "2024-05-08T15:02:38+0200", "text": "Vanuit Den Haag wordt er door meerdere partijen met afkeer gekeken naar de uit de hand gelopen pro-Palestijnse protesten op de Universiteit van Amsterdam. Demissionair onderwijsminister Dijkgraaf onderstreept dat er geen plek is voor intimidatie, geweld of vernieling. \"Universiteiten moeten een veilige plek zijn voor iedereen\", zegt Dijkgraaf. Hij benadrukt dat het juist de \"grote kracht is van een universiteit dat je in discussie gaat en een debat hebt waar je elkaar bestookt met argumenten\". Dijkgraaf zegt in \"nauw contact\" te staan met de universiteitsbestuurders en hen te ondersteunen waar nodig: \"Er ligt een grote verantwoordelijkheid bij de bestuurders om heldere lijnen aan te geven. Het is goed dat er kritiek is, kritiek op de wereld. Daar is de universiteit ook voor, maar dat moet wel volgens de academische regels.\"  Vanochtend reageerden ook PVV-leider Wilders en BBB-leider Van der Plas op de protesten. \"Ik vind het verschrikkelijk\", zei Wilders. \"Het is goed dat er wordt opgetreden. Hoe eerder, hoe harder, hoe vaker, hoe beter.\" Van der Plas: \"Demonstreren is niks mis mee. Maar wat daar gebeurt, is complete anarchie. Hele straten worden uit elkaar gehaald en er wordt van alles geblokkeerd. Dit gaat mij allemaal veel te ver.\"  \"Het is heel belangrijk dat de stemmen van studenten en docenten gehoord worden en dat niet externe mensen deze protesten kapen en gewelddadig maken\", zegt minister Dijkgraaf. Demissionair minister van Binnenlandse Zaken De Jonge noemt het demonstratierecht een \"groot goed\", maar zegt daarbij wel dat \"iedereen zich aan de wet hoort te houden\". De Jonge: \"Op het moment dat de stenen uit de straat worden getrokken, vuurwerk wordt afgestoken en blokkades worden opgeworpen, is het terecht dat de politie ingrijpt en de driehoek daarbovenop zit.\" Bekijk hieronder foto's van de protesten van de afgelopen dagen bij de UvA:  Het baart minister Dijkgraaf zorgen dat er een onveilige omgeving is ontstaan. \"De besturen moeten een veilig omgeving cre\u00ebren en belangijker nog: deze moet als veilig worden ervaren. Met name door Joodse studenten en docenten\", aldus de onderwijsminister. Dijkgraaf zegt geschrokken te zijn van de verhalen. \"Ik heb veel gesprekken gevoerd met Joodse studenten en docenten en ben geschrokken van hun ervaringen en hoe zij hun omgeving als intimiderend ervaren.\"  Sinds kort bezetten actievoerders het gebied bij de UvA. Ze willen dat de universiteit haar relaties met Isra\u00eblische instellingen die \"medeplichtig zijn aan de onderdrukking, apartheid en genocide in Palestina\" onmiddellijk opschort. De demonstranten blijven zolang als nodig is, zei een woordvoerder van de demonstranten. Vanochtend hadden de demonstranten een gesprek met het bestuur. Wat daarvan de uitkomst is, is nog niet gedeeld. Dijkgraaf zegt dat de overheid aan de universiteiten gevraagd heeft om \"heel goed naar de internationale samenwerkingsovereenkomsten te kijken\". "}, {"ID": 2520355, "url": "https://nos.nl/artikel/2520355-zijn-de-gevechten-bij-charkiv-het-begin-van-het-russische-lenteoffensief", "title": "Zijn de gevechten bij Charkiv het begin van het Russische lenteoffensief?", "date_time": "2024-05-13T20:04:06+0200", "text": "De Russen lijken in een weekend vechten in de regio-Charkiv verschillende dorpen te hebben veroverd, kilometers terreinwinst te hebben geboekt en gaten in de Oekra\u00efense verdediging te hebben geschoten. Het is lang geleden dat Rusland in een paar dagen zo'n grote winst boekte. Vrijdag verschenen de eerste berichten dat Rusland een nieuw grondoffensief in de regio Charkiv was begonnen. Het is voor het eerst sinds het najaar van 2022 dat Russische troepen voor een offensief de grens met Oekra\u00efne overstaken. Het Oekra\u00efense leger zei voorbereid te zijn op een aanval maar lijkt vooralsnog moeite te hebben met verdedigen. Is dit het begin van het verwachte Russische voorjaarsoffensief of test Rusland de Oekra\u00efense verdediging?  In de buurt van Charkiv boeken de Russen in twee richtingen terreinwinst. Volgens de Amerikaanse denktank The Institute for the Study of War proberen ze het grensstadje Vovtsjansk te omcirkelen. Daarbij hebben ze volgens video's op Telegram de buitenwijken van de stad bereikt. In de richting van de stad Charkiv hebben de Russen verschillende dorpen veroverd. Uit verschillende berichten op Telegram blijkt dat ze het dorpje Hlyboke hebben ingenomen, zo'n 5 kilometer van de grens en zo'n 25 kilometer van Charkiv. Het is lang geleden dat Rusland in een paar dagen tijd zo'n groot gebied veroverde:   In hoeverre de Oekra\u00efners de aanval weten af te slaan, is onduidelijk. De legerleiding spreekt op sociale media van een complexe situatie rond Charkiv. \"De vijand boekt tactische successen. Reserves zijn ingezet om de situatie te stabiliseren.\" President Zelensky spreekt in zijn dagelijkse videoboodschap van \"hevige gevechten\" in het oosten en noordoosten van Oekra\u00efne. Oekra\u00efense militairen proberen volgens hem een Russisch grondoffensief tegen te houden maar zijn flink in de minderheid.  Een Oekra\u00efense commandant is kritisch. Op Facebook schrijft hij dat de Oekra\u00efense verdediging niet op orde is. \"De eerste lijn van verdedigingslinie en mijnenvelden bestond gewoon niet\", zegt Denys Jaroslavsky. \"De vijand is de grens overgestoken zonder tegenstand. Dat had niet gemogen.\"  Ook langs andere delen van het front hebben de Russen dit weekend de aanvallen opgevoerd. Volgens Oleksandr Syrsky, opperbevelhebber van het Oekra\u00efense leger, wordt vooral zwaar gevochten op verschillende plaatsen in de regio Donetsk, maar weet Oekra\u00efne de Russen daar vooralsnog tegen te houden. Het is al langer de wens van Rusland om de hele regio te veroveren. Ondanks zware gevechten is het front de afgelopen weken nauwelijks veranderd. Vergeleken met vorige week hebben de Russen rond Tsjasiv Jar en Avdiivka nauwelijks terrein veroverd:   Rusland ziet kans nu Oekra\u00efne kwetsbaar is. Vanuit de Verenigde Staten zijn nieuwe wapens en munitie onderweg, maar die hebben grote delen van het front nog niet bereikt. Ook is Oekra\u00efne hard op zoek naar nieuwe rekruten, daarbij worden mogelijk ook gevangenen ingezet.  Al langer wordt gewaarschuwd voor een Russisch lenteoffensief, maar zover is het nog niet, zeggen analisten. \"We kijken mogelijk naar de inleidende fase\", zegt oud-Commandant Landstrijdkrachten Mart de Kruif. \"Rusland dwingt het Oekra\u00efense leger om een keuze te maken waar ze hun versterkingen naartoe sturen. Als het echte offensief begint, wil Rusland zoveel mogelijk Oekra\u00efense reserves hebben vastgezet.\" Andere militair deskundigen sluiten zich hierbij aan. \"Een grondoffensief begint niet per definitie met een grote knal. Het is geen D-Day\", zegt defensiespecialist Peter Wijninga van HCSS. \"In een eerste fase wordt afgetast. Waar zitten de zwakke plekken? Als zich vervolgens een kans voordoet, zouden de Russen kunnen proberen daar door de Oekra\u00efense linies te breken.\" Maar ook dan is het de vraag wat Rusland kan bereiken, zegt Frans Osinga, bijzonder hoogleraar oorlogsstudies aan de Universiteit van Leiden. \"Vergeleken met het begin van de oorlog zijn de Russische troepen minder goed getraind. Rusland lijkt de afgelopen tijd niet meer in staat te zijn om grootschalige aanvallen op te zetten waarin meerdere brigades goed samenwerken.\"  Oekra\u00efne waarschuwde de bevolking eerder al dat mei en juni moeilijk worden. Tot de Amerikaanse wapens het front bereiken, heeft Rusland immers veel meer wapens en mankracht. Het is afwachten wat het grote doel van Rusland zal worden. Veel analisten denken dat dit niet de stad Charkiv is. De tweede stad van Oekra\u00efne is goed verdedigd en de Russen hebben niet voldoende capaciteit om de stad in te nemen. "}, {"ID": 2520353, "url": "https://nos.nl/artikel/2520353-gestolen-struikelstenen-achtergelaten-op-bankje-in-dordrecht", "title": "Gestolen struikelstenen achtergelaten op bankje in Dordrecht", "date_time": "2024-05-13T19:16:56+0200", "text": "De drie struikelstenen die vorige week werden gestolen in de Boomstraat in Dordrecht, zijn weer terecht. Ze zijn gevonden op een bankje in dezelfde straat, meldt de burgemeester van Dordrecht op X. De stichting Stolpersteine Dordrecht deed aangifte na de diefstal in de nacht van dinsdag op woensdag. Het politieonderzoek gaat ondanks de vondst van de struikelstenen door. \"Hopelijk heeft iemand spijt gekregen\", aldus burgemeester Wouter Kolff.  In Dordrecht liggen 201 struikelstenen ter nagedachtenis van Joodse inwoners die zijn gedeporteerd en vermoord tijdens de Tweede Wereldoorlog.  De drie weggehaalde struikelstenen waren gelegd voor Mozes Cohen de Heer en zijn dochters Rosalie en Grietje, die in Auschwitz werden vermoord. De stenen waren in 2021 geplaatst.  Kees Weltevrede, woordvoerder van de stichting Stolpersteine Dordrecht, is verheugd over de terugkeer van de stenen. \"Fantastisch. We gaan ze zo snel mogelijk terugplaatsen, in overleg met de gemeente. We gaan ze heel goed vastzetten\", zegt hij tegen Rijnmond. "}, {"ID": 2520350, "url": "https://nos.nl/artikel/2520350-weerwind-ook-zwaarder-gestraften-onder-mensen-die-nog-niet-in-cel-zitten", "title": "Weerwind: ook zwaarder gestraften onder mensen die nog niet in cel zitten", "date_time": "2024-05-13T18:58:05+0200", "text": "Niet alleen mensen die een straf van een paar maanden moeten uitzitten, lopen vrij rond, ook zwaarder gestraften zitten vanwege personeelstekorten nog niet in de cel. Dat schrijft demissionair minister Weerwind aan de Tweede Kamer. Mensen die thuis op een plek in de cel wachten worden zelfmelders genoemd. Bijna 90 mensen die voor een misdrijf veroordeeld zijn, maar niet in de cel zitten, wachten op het uitzitten van een straf van langer dan een jaar, staat in een overzicht van de minister.  Weerwind schrijft dat hij in het debat \"onvoldoende\" heeft duidelijk gemaakt dat \"ook mensen met hogere straffen in aanmerking kunnen komen voor de zelfmeldstatus\". Het gaat om verdachten van drugsdelicten maar ook om een verdachte van een verkeersongeval met dodelijke afloop.  De NOS meldde eerder al dat zo'n 2400 veroordeelden niet in de cel zitten terwijl dat eigenlijk wel zou moeten. In de brief van Weerwind staat dat er inmiddels 2655 zijn die wachten op een plek in de gevangenis. De cellen zijn er wel, maar er is dus niet genoeg personeel. Sinds december worden sommige gevangenen niet meer opgeroepen. Partijen in de Kamer zitten in hun maag met het systeem van de zelfmelders, bleek vorige maand in een debat. Om het systeem beter te kunnen beoordelen had de Kamer Weerwind om een uitvoerig overzicht gevraagd. Weerwind schrijft nu dat het bij het overgrote deel van de betrokken veroordeelden om korte straffen tot 90 dagen gaat, maar dat er ook langer gestraften tussen zitten. Zo wacht twaalf zelfmelders een straf van meer dan drie jaar, van wie er \u00e9\u00e9n nog 4,5 jaar moet zitten. Van de tien zelfmelders die het langst moeten zitten is het merendeel veroordeeld voor drugsdelicten, schrijft Weerwind. Onder deze tien zaken is ook \u00e9\u00e9n veroordeling wegens een verkeersdelict: het onder invloed veroorzaken van een ernstig verkeersongeval met dodelijke slachtoffers, blijkt uit de brief. Ook is er sprake van een zaak met oplichting in georganiseerd verband en een met vervalsing. Alle tien de veroordeelden hadden een buitenlandse veroordeling die in een andere lidstaat van de Europese Unie is opgelegd. De vonnissen zijn in het kader van strafoverdracht naar Nederland overgedragen. Weerwind, die ook aan andere maatregelen werkt om de problemen op te lossen, schrijft dat hij per 1 juli weer wil beginnen met het oproepen van de \"zelfmelders met de langste strafduren\". "}, {"ID": 2520347, "url": "https://nos.nl/artikel/2520347-celstraffen-voor-ontvoering-15-jarige-jongen-in-amsterdamse-wijk-de-pijp", "title": "Celstraffen voor ontvoering 15-jarige jongen in Amsterdamse wijk De Pijp", "date_time": "2024-05-13T18:29:34+0200", "text": "Vier mannen en een vrouw zijn door de rechter veroordeeld tot gevangenisstraffen van twee tot drie jaar voor hun rol bij de ontvoering van een 15-jarige jongen in de Amsterdamse wijk De Pijp. Op 10 januari vorig jaar werd de jongen daar door mensen in een witte bestelbus geduwd. Zo'n drie kwartier later werd het busje gevonden op de A27, ter hoogte van Groenekan. De jongen werd door agenten bevrijd. Drie inzittenden van de bestelbus werden gearresteerd. In maart arresteerde de politie nog eens vier verdachten in verband met de ontvoering. De zeven verdachten stonden vandaag allemaal voor de rechter. In de zaak zijn een man en een vrouw vrijgesproken.  De hoogste straf (drie jaar cel) is voor de 42-jarige leider van de ontvoering. Hij stuurde de anderen aan en vertelde wat er moest gebeuren, blijkt uit chatberichten. De inzittenden van het bestelbusje zijn veroordeeld tot 30 tot 33 maanden gevangenisstraf. De 37-jarige vrouw die de jongen in de bestelbus lokte, kreeg twee jaar.  \"De ontvoering is een zeer schokkende gebeurtenis geweest met een grote impact op de minderjarige jongen. Toen het busje staande werd gehouden op de snelweg was de jongen geboeid, liep hij mank en was hij versuft\", oordeelt de rechtbank. Volgens RTV Utrecht was hij ook geblinddoekt. De ontvoerders waren van plan de jongen naar een vakantiehuis te brengen. De rechtbank heeft niet kunnen vaststellen waarom ze hem wilden ontvoeren. De betrokkenen hebben daar niets over gezegd. Het Openbaar Ministerie zei twee weken geleden dat de ontvoering te maken moest hebben met een woningoverval. De ontvoerde jongen zou aanwezig zijn geweest in die woning. "}, {"ID": 2520340, "url": "https://nos.nl/artikel/2520340-herstel-toeslagenaffaire-dreigt-ongekende-strop-te-worden-nog-5-miljard-extra", "title": "Herstel toeslagenaffaire dreigt ongekende strop te worden: nog 5 miljard extra ", "date_time": "2024-05-13T18:00:37+0200", "text": "De afhandeling van de toeslagenaffaire dreigt nog 5 miljard euro duurder uit te vallen dan gedacht. Uit een geheime notitie van het ministerie van Financi\u00ebn, die de NOS heeft ingezien, blijkt dat de kosten van de hersteloperatie ongekend hoog kunnen oplopen, tot in totaal 14 miljard euro. Dat is vooral het gevolg van een nieuwe methode om slachtoffers te compenseren, die wordt uitgevoerd door een stichting van prinses Laurentien, blijkt uit de notitie. Ambtenaren vragen zich af of de grote bedragen die daarmee gepaard gaan nog wel uitlegbaar zijn. Gemiddeld krijgen gedupeerden via de nieuwe methode 128.000 euro schadevergoeding. De kosten voor de hersteloperatie waren al veel hoger dan aan het begin voor mogelijk werd gehouden. Aanvankelijk werd gedacht dat een half miljard euro genoeg zou zijn om slachtoffers te compenseren. Eerder dit jaar groeide het budget voor de hersteloperatie al naar ruim negen miljard euro. En dat kan dus ruim veertien miljard euro worden als het kabinet doorgaat op de ingeslagen weg, met 'de methode Laurentien'. Demissionair minister van Financi\u00ebn Van Weyenberg is daar ook van op de hoogte gesteld. Het ministerie van Financi\u00ebn beantwoordt veel vragen van de NOS hierover niet. Wel laat een woordvoerder van staatssecretaris Aukje de Vries voor Toeslagen weten dat de methode Laurentien gestart is als een \"grootschalige pilot\". \"Zoals eerder gemeld aan de Tweede Kamer zal op basis van een evaluatie van deze pilot binnenkort een kabinetsbesluit worden genomen over het vervolg van de nieuwe schaderoute en zal de Tweede Kamer hierover worden ge\u00efnformeerd.\"  De methode Laurentien' is bedacht door de door de prinses opgerichte Stichting Gelijkwaardig Herstel. Deze biedt ouders een alternatief voor de moeizame hersteloperatie van de Belastingdienst. De prinses voelt zich naar eigen zeggen sterk betrokken bij de gedupeerden. Ze zei zich te schamen voor het toeslagenschandaal. Daarom ontwikkelde ze samen met gedupeerden een methode om de hersteloperatie te versnellen. Ouders kunnen bij de stichting hun verhaal \u00e9\u00e9n keer doen en op basis van elementen uit het verhaal wordt een compensatie berekend. Is er bijvoorbeeld sprake van een scheiding in de tijd dat de stress door de toeslagenaffaire opliep, dan staat daar een standaardbedrag voor. Staatssecretaris De Vries gaf toestemming voor een proefproject met de alternatieve methode van de stichting.  Ouders vinden het uiteraard fijn dat ze snel en ruimhartig worden geholpen, maar ambtenaren van Financi\u00ebn zien met zorg dat gedupeerden via 'de methode Laurentien' gemiddeld 128.000 euro uitgekeerd krijgen. Dat bedrag komt boven op eventuele andere compensatie die men heeft gekregen. En dat betekent, met ruim 50.000 gedupeerden waarmee wordt gerekend en kosten voor de uitvoering, een veel hogere kostenpost dan ooit gedacht. Alleen al door het werk van deze stichting zouden de kosten kunnen oplopen tot 6,6 miljard euro, vijf miljard meer dan was gereserveerd. De NOS sprak met een ambtenaar van de Uitvoeringsdienst Herstel Toeslagen (UHT) van de Belastingdienst. Die vertelt op anonieme basis dat er op de werkvloer bij de fiscus veel onvrede is dat ouders weinig hoeven te bewijzen via de methode Laurentien. Ook ouders bij wie de fiscus alleen gedreigd heeft toeslagen terug te vorderen, maar dat nooit heeft gedaan, krijgen compensatie. \"Onevenredig\", vindt de ambtenaar wat er via de methode Laurentien wordt uitgekeerd. Ook gedupeerden die snel gecompenseerd zijn en daar aanvankelijk tevreden mee waren, melden zich volgens de ambtenaar nu bij de Stichting Gelijkwaardig Herstel omdat daar meer geld te krijgen is. \"We zien een aanzuigende werking\". Volgens de ambtenaar is de gang van zaken nog maar moeilijk uit te leggen aan de belastingbetaler en andere mensen die het slecht hebben. De ambtenaar ziet dat de uitgekeerde bedragen via de methode van de stichting wel een ton hoger kunnen zijn dan via de gewone route en bij de UHT hadden ze zelf al het idee ruimhartig te compenseren. \"Het grootste risico is wat ons betreft toch wel de mogelijkheid van zo'n grote overcompensatie dat het eigenlijk niet meer uit te leggen is.\" Ingewijden zeggen dat de methode Laurentien al in veel verder stadium zit dan de pilotfase. Er is al geld voor gereserveerd en medewerkers van de hersteloperatie mogen ouders naar de stichting verwijzen. Bovendien wordt het steeds lastiger om tegen andere ouders te zeggen dat deze route voor hen toch niet openstaat.  De informatie over de extra kosten voor de hersteloperatie is nog niet naar de formatietafel gegaan. Het nieuws zal een extra uitdaging voor de vier partijen betekenen, want ze hebben al veel moeite om het eens te worden over de financi\u00ebn. VVD en NSC willen de hand op de knip houden en bezuinigen om de overheidsfinanci\u00ebn op orde te houden. PVV en BBB hechten minder aan begrotingsdiscipline en zetten vooral in op lastenverlichting voor de burgers.  \"Iedereen in politiek Den Haag schaamt zich voor wat de gedupeerde toeslagenouders is aangedaan. In alle emotie zijn er veel verschillende regelingen opgetuigd. Gaat de ene regeling niet snel genoeg, dan wordt er weer een andere in het leven geroepen. De stichting van prinses Laurentien fietst daar dwars doorheen. Ze willen een luisterend oor bieden, maar dat kost miljarden. Daar wordt wel degelijk over aan de bel getrokken, maar alleen achter de schermen. Niemand durft het hardop te zeggen, bang om iemand voor het hoofd te stoten.\" De Stichting Gelijkwaardig Herstel stelt in een reactie dat de bedragen die in het traject via de stichting zijn uitgekeerd \"recht doen aan wat de getroffen gezinnen is aangedaan.\" Een woordvoerder benadrukt ook dat het om een proefproject gaat, waarin tot nu toe meer dan honderd ouders compensatie hebben gekregen. \"Het is op basis van deze eerste groep te vroeg om iets te kunnen zeggen over wat voor totaalbedragen er nodig zijn om de hersteloperatie menswaardig te kunnen afronden.\" "}, {"ID": 2520326, "url": "https://nos.nl/artikel/2520326-kwartje-geveild-voor-ruim-een-miljoen-euro-helemaal-bizar", "title": "Kwartje geveild voor ruim een miljoen euro: 'Helemaal bizar'", "date_time": "2024-05-13T16:41:33+0200", "text": "In een veilinghuis in IJsselstein is een kwartje uit 1891 verkocht voor ruim een miljoen euro. Het is het hoogste bedrag dat ooit voor een Nederlandse munt is betaald. \"Van dat geld kun je ook twee huizen kopen, helemaal bizar dit\", zegt een verzamelaar in de zaal tegen RTV Utrecht. Veilingmeester Jacco Scheper noemde de munt voor aanvang van de veiling 'the holy grail' onder de Nederlandse munten. Er zijn er maar twee van gemaakt. Op de munt staat de toen 10-jarige koningin Wilhelmina afgebeeld. De zilveren munt is in erg goede staat en daarmee de enige in zijn soort op de markt. Het enige andere exemplaar van het kwartje is in bezit van De Nederlandsche Bank. De biedingen volgden elkaar in rap tempo op:   Bieden op de munt begon vandaag bij 300.000 euro. Zowel in de zaal als online werd flink geboden. Bij het slaan van de hamer, klonk er gejuich uit de zaal. Verzamelaar Gerrit vindt het prachtig. \"Dit is maar voor een paar mensen weggelegd. Ik had niet gedacht dat het voor zoveel geld weg zou gaan. Maar ik wist wel: voor dit kwartje moest je je portemonnee meenemen.\" Het muntstuk werd overigens niet omhoog gehouden in de veilingzaal, maar lag opgeborgen in een kluis achterin het veilinghuis. De munt zit verpakt in plastic en dat zit dan weer in een glazen doosje. De nieuwe eigenaar moet het muntstuk nooit oppoetsen: daarmee zou er ongeveer een ton van de waarde afgaan, zegt muntenkenner Jacco Scheper.  In de afgelopen 130 jaar is de munt vier keer eerder geveild, de laatste keer in 2001 voor 95.000 gulden. Vooraf was geschat dat de munt dit keer zo'n vier ton op zou brengen. De nieuwe eigenaar heeft uiteindelijk 850.000 euro geboden. Samen met de veilingkosten komt de totale prijs uit op 1.045.500 euro. Wie de munt gekocht heeft, wordt niet bekendgemaakt. De bieder wil anoniem blijven. Scheper zei voorafgaand aan de veiling dat het een \"titanenstrijd tussen Nederlandse en buitenlandse topverzamelaars\", zou worden. "}, {"ID": 2520325, "url": "https://nos.nl/artikel/2520325-verdachte-drugslab-garagebox-rotterdam-eerder-veroordeeld-in-drugszaak", "title": "Verdachte drugslab garagebox Rotterdam eerder veroordeeld in drugszaak", "date_time": "2024-05-13T16:37:03+0200", "text": "Jalal O, de 35-jarige Rotterdammer die wordt verdacht van betrokkenheid bij de productie van drugs in een garagebox in Rotterdam-Zuid, verscheen vandaag voor de rechtbank in Rotterdam voor de eerste inleidende zitting. Daar maakte het Openbaar Ministerie (OM) bekend dat O. eerder is veroordeeld in een Spaanse drugszaak. Tot nu toe stelde O. dat hij nooit iets met drugs te maken had gehad. In de garagebox aan de Schammenkamp was begin dit jaar een grote explosie. De knal en de brand die daarop volgde verwoestte een wooncomplex. Drie mensen kwamen om het leven, onder wie een familielid van O. Daarna hielp O. om een lichaam uit het puin te halen. Enkele dagen later werd hij aangehouden. Het OM stelt dat in de ge\u00ebxplodeerde garagebox coca\u00efne werd versneden en beschuldigt O. ervan dat hij coca\u00efne heeft vervaardigd, bewerkt en verkocht. O. wordt niet verdacht van de explosie, omdat nog niet vaststaat waardoor die is veroorzaakt. Het OM laat het Nederlands Forensisch Instituut (NFI) een rapport opstellen over de vermoedelijke oorzaak van de explosie.  Dat er aan de Schammenkamp coca\u00efne werd versneden, baseert het OM op de aangetroffen spullen na de explosie. De officier van justitie somde ze op: mengers, jerrycans, 200 liter aceton, zoutzuur en apparatuur voor afzuiging, meerdere zeven, een weegschaal en mixers. Tussen de benen van een van de dodelijke slachtoffers is een jerrycan met aceton gevonden. Daarnaast is er op de telefoon van een van de doden een foto gevonden met daarop witte dampende emmers en een weegschaal. Volgens het OM liet O. meerdere Spaanssprekende Marokkaanse jongens voor hem werken en huurde hij voor hen twee woningen verderop in de straat. De politie trof in een van de woningen een slaapverblijf met zes slapende mannen na een klacht over een acetongeur.  Die lucht zou ook zijn geroken door de man die door de explosie met zijn bankstel door de vloer was gezakt. Ook hij heeft verklaard Marokkaanse jongens te hebben gezien die Spaans spraken. Hij heeft aangifte gedaan van een poging tot doodslag. O. ontkent dat hij betrokken was bij de productie van drugs. \"Als ik hier iets mee te maken had, was ik niet uit het buitenland teruggekomen voor deze zaak.\" Op de avond van de explosie was de verdachte in Belgi\u00eb. \"Ik heb er niets mee te maken en dat zal straks ook worden bewezen.\" De verdachte verzocht de rechtbank om zijn voorlopige hechtenis op te schorten. Naar eigen zeggen omdat hij zijn klusbedrijf moet runnen en omdat hij bij familie wil zijn. Maar de rechtbank besloot dat O. vast blijft zitten. De volgende zitting is 16 juli. De NOS ging een maand na de explosie langs in de wijk en zag dat de ramp inwoners nog dagelijks bezighoudt: "}, {"ID": 2520323, "url": "https://nos.nl/artikel/2520323-snel-besluit-zweedse-politie-over-vervolging-joost-klein", "title": "'Snel besluit Zweedse politie over vervolging Joost Klein' ", "date_time": "2024-05-13T16:18:30+0200", "text": "Het onderzoek naar het incident met Joost Klein donderdag op het Songfestival in Zweden wordt versneld uitgevoerd. Dat zegt de politie in Malm\u00f6 tegen Zweedse media. De politie verwacht dat er tot vervolging wordt overgegaan. De beslissing daarover wordt begin juni verwacht. Gewoonlijk laat zo'n beslissing 6 tot 8 weken op zich wachten. Volgens de Zweedse politie hangt deze versnelde procedure samen met het feit dat er \"sterk bewijs\" is tegen Klein, die in verband met het incident werd uitgesloten van deelname aan de finale. Wat voor bewijsmateriaal dat is, zegt de politie niet.  AVROTROS gaf dit weekend een verklaring over het incident dat voor de finale van het Eurovisie Songfestival plaatsvond. De omroep zei dat Klein \"tegen duidelijk gemaakte afspraken\" in is gefilmd door een cameravrouw, net nadat hij bij de halve finale van het podium was gestapt. Klein had gezegd niet gefilmd te willen worden. Nadat de cameravrouw toch bleef filmen, maakte hij een dreigende beweging naar haar. Volgens de omroep heeft Joost Klein de cameravrouw niet aangeraakt. Ondanks overleg met de EBU werd besloten Klein te diskwalificeren. AVROTROS noemde de maatregel disproportioneel. "}, {"ID": 2520319, "url": "https://nos.nl/artikel/2520319-meer-ondernemers-met-geldproblemen-in-nasleep-van-corona", "title": "Meer ondernemers met geldproblemen in nasleep van corona", "date_time": "2024-05-13T15:44:16+0200", "text": "Vorig jaar klopten fors meer ondernemers aan bij organisaties voor financi\u00eble hulp dan in 2022. Dat meldt de NVVK, de branchevereniging voor schuldhulpverlening. In totaal waren het 5578 ondernemers, tegen 3447 ondernemers het jaar daarvoor. De branchevereniging verwachtte al een stijging als gevolg van de nasleep van corona. Tijdens de coronapandemie werden ondernemers gesteund met allerlei regelingen. Een van die steunmaatregelen was dat ondernemers belastingbetalingen konden uitstellen. Na corona werden de regelingen be\u00ebindigd of afgebouwd. Sinds oktober 2022 moeten bedrijven uitgestelde belastingen alsnog in termijnen betalen en dat lukt sommigen niet goed. \"Lang hoopten ondernemers dat uitgestelde coronaschulden bij de Belastingdienst kwijtgescholden zouden worden\", zegt de NVVK. \"Positief effect van deze wake up-call is dat ondernemers die het echt niet meer redden, snappen dat ze hulp moeten vragen.\"  In totaal meldden zich vorig jaar 79.514 mensen met geldzorgen bij NVVK-schuldhulpverleners. Het jaar ervoor waren dat er 75.531. Het aantal mensen met zwaardere schuldenproblematiek nam af. Van alle cli\u00ebnten kwamen er ruim 15.000 mensen in een schuldregeling terecht, een daling van ruim 7 procent. Ruim 21.000 mensen kregen een bewindvoerder, een daling van 8 procent. Zo'n bewindvoerder neemt het beheer van iemands geldzaken over. Tegelijkertijd namen minder zware oplossingen voor geldproblemen, zoals budgetcoaching, juist toe. Het gemiddelde schuldbedrag waarmee mensen zich meldden bij de schuldhulpverlening daalde, van 40.170 euro naar 38.735 euro. Volgens de NVVK komt dit mede doordat het taboe op moeite met rondkomen kleiner wordt en mensen dus sneller hulp zoeken. \"Landelijke en lokale campagnes benadrukken dat het hebben van schulden geen schande is.\" "}, {"ID": 2520315, "url": "https://nos.nl/artikel/2520315-10-tot-14-jarigen-beginnen-vaker-eigen-bedrijf", "title": "10- tot 14-jarigen beginnen vaker eigen bedrijf", "date_time": "2024-05-13T15:25:53+0200", "text": "Steeds meer kinderen tussen de 10 en 14 jaar oud beginnen een eigen bedrijf, blijkt uit cijfers die het NOS Jeugdjournaal heeft opgevraagd bij de Kamer van Koophandel (KvK). Daar staan meer dan drie keer zo veel tieners ingeschreven als vijf jaar geleden. In 2019 waren het 112 jonge ondernemers. Op dit moment staan er 355 kinderen tussen de 10 tot 14 jaar ingeschreven in het handelsregister. De meesten zijn 14 jaar. Er zijn ook twaalf kinderen bij van 10. Veruit de meeste tieners in die leeftijdscategorie verkopen online. Meestal gaat het om kleding of andere mode-artikelen, zoals sieraden of make-up. Ook het verkopen van snoep en andere etenswaren op markten is populair onder kinderen. Volgens de Kamer van Koophandel is de toename waarschijnlijk te danken aan de vele aandacht aan zelfstandig ondernemerschap binnen het onderwijs. Maar ook de digitale vaardigheid van deze generatie, lage drempels bij digitale activiteiten zoals vloggen en bloggen en rolmodellen op sociale media spelen een belangrijke rol, denkt de KvK. Iedereen mag, ongeacht leeftijd, een eigen zaak starten. Wel hebben minderjarigen met extra regels te maken. Wie jonger is dan 18 heeft toestemming van een ouder of voogd nodig om te mogen handelen. Daaronder valt bijvoorbeeld het bestellen van spullen voor het bedrijf, een shop openen of een contract sluiten met een betaaldienst. De ouder of voogd is aansprakelijk. Zij kunnen aankopen en contracten ook terugdraaien. De KvK becijferde eerder dit jaar het totale aantal zzp'ers in Nederland. Het aantal zelfstandigen zonder personeel is tussen 2014 en 2024 met 85 procent gestegen. In 2014 telde Nederland zo'n 875.000 zzp'ers. Nu, 10 jaar later, zijn dit er iets meer dan 1,6 miljoen. "}, {"ID": 2520313, "url": "https://nos.nl/artikel/2520313-grote-belangstelling-voor-oude-personeelskaarten-limburgse-mijnwerkers", "title": "Grote belangstelling voor oude personeelskaarten Limburgse mijnwerkers", "date_time": "2024-05-13T15:05:08+0200", "text": "Bij het Sociaal Historisch Centrum voor Limburg en het Nederlands Mijnmuseum in Heerlen zijn honderden aanvragen binnengekomen van voormalige mijnwerkers en hun familieleden die hun eigen of andere personeelskaarten willen inzien. De instellingen zeggen overdonderd te zijn door het succes. De gegevens zijn afkomstig uit het Administratiekantoor Zuid-Limburg. Daar liggen tientallen meters aan personeelskaarten opgeslagen van mijnwerkers die tussen 1930 en 1970 werkzaam waren bij mijnen als de Willem-Sophia en de Domaniale Mijnmaatschappij in Kerkrade, de Laura en Vereeniging in Eygelshoven en de Oranje-Nassau Mijnen in Heerlen. De instellingen willen voormalige mijnwerkers en directe familieleden de kans geven om de kaarten in te zien. \"Er is veel bekend over het mijnverleden, maar mensen willen graag hun persoonlijke verhaal of dat van hun familie zoeken\", zegt Leen Roels, directeur van het mijnmuseum, tegen L1 Nieuws. \"Ze weten vaak dat grootvader werkte in de mijnen, maar niet precies wanneer of in welke functie. Met de personeelskaart kom je daar meer over te weten.\" Volgens Roels zijn er al 244 mensen die een personeelskaart willen inzien.  Op de personeelskaarten staan de algemene persoonsgegevens, maar soms staat er ook meer op, weet Roels. \"Er moet dan gedacht worden aan persoonskenmerken van de persoon of de familie. Maar ook de reden van ontslag of dat er een ongeval is geweest. In sommige gevallen is er ook een foto toegevoegd.\" Er staan volgens Roels mogelijk ook andere details op de personeelskaart, zoals \"lui\", \"heeft in de gevangenis gezeten\" of \"komt uit een vieze familie\". \"De kaarten kunnen heel wat losmaken bij mensen.\" Om die reden is er nazorg en wordt toelichting gegeven aan de mensen die de kaarten te zien krijgen.\" Op 27 mei kunnen alle aanvragers hun kaart inzien. Er gelden wel enkele voorwaarden. Omdat het persoonsgegevens zijn, mogen de personeelskaarten alleen worden ingezien door voormalige mijnwerkers of hun familieleden. Daarom moeten ge\u00efnteresseerden zich legitimeren. \"Niet iedereen kan zomaar elke kaart zien. Ze worden onder strikte voorwaarden beschikbaar gesteld\", zegt Roels. "}, {"ID": 2520312, "url": "https://nos.nl/artikel/2520312-catshuisoverleg-over-toenemend-antisemitisme-extra-wetgeving-niet-nodig", "title": "Catshuisoverleg over toenemend antisemitisme, 'extra wetgeving niet nodig'", "date_time": "2024-05-13T15:00:36+0200", "text": "Maatschappelijke organisaties hebben op een bijeenkomst in Catshuis in Den Haag gepraat met vertegenwoordigers van de Joodse gemeenschap en leden van het demissionaire kabinet. Onderwerp was de bestrijding van antisemitisme. Aan het overleg werd meegedaan door vertegenwoordigers van onderwijskoepels, gemeenten, vervoersmaatschappijen, politie en de rechtspraak. Extra wetgeving komt er niet en is volgens demissionair premier Rutte ook niet nodig, maar het duidelijker uitdragen van de normen wel, zegt Rutte. Het kabinet had Joodse vertegenwoordigers en betrokken organisaties op aandringen van de Kamer uitgenodigd om de oplaaiende Jodenhaat te bespreken. Het aantal meldingen van antisemitisme is sinds de terreuraanslagen van Hamas op 7 oktober in Isra\u00ebl en de daaropvolgende oorlog in Gaza enorm gestegen. Ook in Nederland neemt de spanning toe, wat ook merkbaar was bij verschillende pro-Palestijnse demonstraties . Volgens premier Rutte is demonstreren een recht en mag je \"altijd kritisch zijn op wat er in Gaza gebeurt\". Maar het bestaansrecht van Isra\u00ebl betwijfelen of Joodse Nederlanders aanspreken op het handelen van Isra\u00ebl mag niet, zegt Rutte.  Demissionair minister Dijkgraaf van Onderwijs, die ook meedeed aan het overleg, benadrukte dat demonstreren is toegestaan, maar wel \"binnen de kaders\". Hij is met met de onderwijsinstellingen in gesprek over het trekken van \u00e9\u00e9n lijn bij de demonstraties. Dijkgraaf zegt dat het hem diep raakt dat sommige Joodse studenten niet meer naar de universiteit durven of dat docenten in het onderwijs geen lessen over de Holocaust meer durven geven. Rutte sprak ook over de struikelstenen, de herdenkingsstenen die op plekken liggen waar Joden in de Tweede Wereldoorlog werden opgepakt en naar de nazi-vernietigingskampen gedeporteerd. In Dordrecht werden die uit de straat gehaald. Rutte vroeg zich af hoe diep iemand kan zinken die dat doet.  Nationaal Coordinator Antisemtisme bestrijding Eddo Verdoner ziet de bijeenkomst van vandaag als een \"eerste stap\". \"We hebben echt een probleem met antisemitisme\" zei hij, wijzend op de cijfers. Het aantal meldingen van antisemitisme nam bij de politie toe van 549 in 2022 naar 880 afgelopen jaar. Ook Verdoner benadrukte dat kritiek hebben op Isra\u00ebl mag en dat dat geen antisemitisme is. Maar uitspraken die verwijzen naar het wegvagen van Isra\u00ebl wel. Verdoner vindt dat er meer concrete maatregelen nodig zijn. Verdoner zei al eerder dat de huidige golf van voorvallen op scholen ernstiger is dan voorheen. Hij pleit voor meer en betere educatie op scholen over de Holocaust en Joden . "}, {"ID": 2520303, "url": "https://nos.nl/artikel/2520303-podcast-de-dag-maak-een-einde-aan-eindexamens", "title": "Podcast De Dag: 'Maak een einde aan eindexamens'", "date_time": "2024-05-13T13:29:47+0200", "text": "Hoewel ruim 40.000 vmbo-basisberoepsgerichte en -kaderberoepsgerichte eindexamenkandidaten een maand geleden al begonnen, begint voor het gros van de eindexamenleerlingen deze week de examenperiode. In totaal doen ongeveer 200.000 leerlingen eindexamen. Veel van hen hebben last van prestatiedruk en ervaren stress. In podcast De Dag vertellen Imme, Frederique, Alex, Souraya en Jort Jelle hoe zij deze periode beleven en hoe zij zich voorbereiden. De meesten maken samenvattingen en maken proefexamens. Ook in de les wordt er heel gericht toegewerkt naar de examens, vertelt Arnoud Kuijpers. Hij is docent Nederlands op het Coornhert Gymnasium in Gouda. Er wordt geoefend op wat voor soort antwoorden er verwacht worden en specifieke onderdelen van het curriculum. Kuijpers vindt het voor zowel leerling als docent jammer dat daardoor de aandacht voor andere belangrijke of inspirerende onderwerpen wegvalt. Waarom schaffen we de eindexamens niet af, zoals in andere landen gebeurt? Reageren? Mail dedag@radio1.nl Presentatie en montage: Elisabeth Steinz Redactie: Lieke Loman en Rosanne Sies Deze aflevering van De Dag kun je hier beluisteren. Bevalt het? Vergeet je dan niet te abonneren. Onze podcasts: De Dag: elke werkdag twintig minuten verdieping bij \u00e9\u00e9n onderwerp uit het nieuws. Lang verhaal kort: elke werkdag rond vijven \u00e9\u00e9n onderwerp, in 5 minuten. NOS op 3 vertelt je wat je moet weten over een actueel onderwerp om het nieuws erover beter te kunnen volgen. Met het Oog op Morgen: elke dag een overzicht van het nieuws, een blik in de ochtendkranten en het betere journalistieke interview. Het Beste uit het Oog: iedere zaterdag selecteert de redactie van Met het Oog op Morgen de mooiste gesprekken van de afgelopen week. De Stemming van Vullings en Van der Wulp: elke vrijdag een nieuwe aflevering waarin de politieke week wordt doorgenomen. Gemaakt door NOS en EenVandaag."}, {"ID": 2520298, "url": "https://nos.nl/artikel/2520298-alternative-fur-deutschland-terecht-aangemerkt-als-mogelijk-rechts-extremistisch", "title": "Alternative f\u00fcr Deutschland terecht aangemerkt als 'mogelijk rechts-extremistisch'", "date_time": "2024-05-13T12:47:47+0200", "text": "De Duitse veiligheidsdienst Bundesverfassungsschutz mag de politieke partij Alternative f\u00fcr Deutschland (AfD) typeren als 'mogelijk rechts-extremistisch'. Dat heeft de rechter bepaald. AfD ging in beroep tegen een eerdere uitspraak maar kreeg geen gelijk van het gerechtshof in de deelstaat Noordrijn-Westfalen. In 2021 labelde de veiligheidsdienst de partij als 'mogelijk rechts-extremistisch'. Daar maakte AfD in 2022 bezwaar tegen. De partij noemde het label in strijd met de grondwet en Europese regelgeving. \"Er is voldoende bewijs dat de AfD een koers volgt tegen de democratie en de menselijke waardigheid van sommige bevolkingsgroepen\", oordeelt de rechter echter. De rechtbank zegt ook bewijs te hebben dat in ieder geval een deel van de partij Duitsers met een migratieachtergrond wil aanmerken als tweederangsburger.  Door de uitspraak kunnen de Duitse veiligheidsdiensten makkelijker partijleden volgen en onderzoeken of de AfD plannen maakt die indruisen tegen de democratie. Ook hebben ze met deze uitspraak meer bevoegdheden om informanten te rekruteren binnen de partij. In uitzonderlijke gevallen mogen AfD'ers worden afgeluisterd. Eind vorig jaar kwam de partij nog in opspraak vanwege een geheime conferentie waar werd gesproken over de massadeportatie van niet-westerse migranten die in Duitsland wonen. De AfD ontkende dat er toen werd gesproken over massadeportaties. Een parlementari\u00ebr maakte wel duidelijk dat buitenlanders naar hun geboorteland terug moesten. \"Met miljoenen. Dat is geen geheim plan. Dat is een belofte\", zei AfD'er Ren\u00e9 Spinger toen.  \"De AfD heeft alles uit de kast gehaald om van het label af te komen. Tijdens de bezwaarprocedure werden bijvoorbeeld drie partijleden met een migratieachtergrond naar voren geschoven, als bewijs dat zij zich veilig voelen binnen de partij. Ook kwam de partij met allerlei bezwaren, klachten over vermeende partijdigheid van de rechters en verzoeken tot uitstel. Maar dat mocht allemaal niet baten. De vraag is nu vooral of en wanneer de BfV de partij definitief als rechts-extremistisch zal bestempelen. Dat zou op een gevoelig moment komen: \u00e9\u00e9n maand voor de verkiezingen voor het Europees Parlement, en later dit jaar in drie Oost-Duitse deelstaten. Daarnaast daalt de AfD in de peilingen en worden verschillende partijleden verdacht van spionage voor Rusland en China. Andersom kunnen aanhangers van de AfD deze zaak juist zien als h\u00e9t bewijs voor het complot dat de Duitse overheid de partij monddood zou willen maken. Hoewel het debat over een verbod van de partij zal ook weer oplaaien, is dat niet heel waarschijnlijk. Een poging om een kleine neo-nazipartij te verbieden mislukte in 2017; zo'n procedure zal voor het veel grotere AfD nog ingewikkelder zijn.  Alternative f\u00fcr Deutschland geniet vooral populariteit in een aantal staten in het oosten van Duitsland. In andere delen van het land daalt de populariteit iets. De Duitse minister van Binnenlandse Zaken, Nancy Faeser, is blij met de uitspraak van het gerechtshof. \"Deze uitspraak laat zien dat we een weerbare democratie zijn\"."}, {"ID": 2520293, "url": "https://nos.nl/artikel/2520293-openbaar-ministerie-meldt-daling-van-moord-en-doodslagzaken-in-2023", "title": "Openbaar Ministerie meldt daling van moord- en doodslagzaken in 2023", "date_time": "2024-05-13T11:58:20+0200", "text": "Het aantal moord- en doodslagzaken is vorig jaar met 10 procent afgenomen. In zijn jaarverslag over 2023 meldt het Openbaar Ministerie dat het aantal bedreigingen en mishandelingen ook daalden, respectievelijk met 9 en 4 procent. Het aantal gewapende overvallen nam af met 19 procent. Andere criminele activiteiten kwamen in 2023 echter vaker voor dan het jaar daarvoor. Het aantal winkeldiefstallen groeide verder met 12 procent en diefstallen van brommers en fietsen 5 procent. Zakkenrollerij nam met 20 procent toe. Het OM meldt verder dat het aantal ernstige geweldsdelicten onder minderjarige verdachten naar verhouding hoog blijft. Daarbij gaat het onder andere om zware mishandeling, diefstal met geweld, afpersing en ernstige bedreiging. In totaal nam het OM in 2023 177.900 misdrijfzaken en 122.400 overtredingen in behandeling. Het OM noemt de bestrijding van zware georganiseerde criminaliteit een belangrijke prioriteit. Vorig jaar werden 2426 nieuwe of lopende strafrechtelijke onderzoeken naar criminele samenwerkingsverbanden uitgevoerd. Het OM laat desgevraagd weten dat het geen mogelijke oorzaken voor de dalingen en stijgingen kan geven, omdat enkel en alleen naar de cijfers van het voorgaande jaar is gekeken en verder geen onderzoek is gedaan.  De hoogste baas van het OM, Rinus Otte, zei verder vandaag in een toespraak het OM meer te willen inrichten als een 'rechtsbedrijf'. Otte: \"We gaan scherper kiezen welke zaken we in willen laten stromen. Er moet voldaan zijn aan de bewijsminima om minder te hoeven seponeren of terug te sturen.\" Ook gaf hij aan op meerdere vlakken meer gedaan te krijgen. \"We willen per regio dat bepaalde percentages zaken worden opgepakt, bijvoorbeeld op het vlak van huiselijk geweld, zeden, jeugd, verkeer en zo verder. We noemen dat een aangescherpt opportuniteits- en vervolgingsbeleid.\" "}, {"ID": 2520292, "url": "https://nos.nl/artikel/2520292-burgerjournalist-die-in-wuhan-verslag-deed-over-corona-na-vier-jaar-uit-de-cel", "title": "Burgerjournalist die in Wuhan verslag deed over corona na vier jaar uit de cel", "date_time": "2024-05-13T11:56:14+0200", "text": "De Chinese burgerjournalist Zhang Zhan, die bekend werd vanwege haar verslaggeving in Wuhan tijdens de corona-uitbraak, is na vier jaar vrijgelaten uit de gevangenis. Zhan balanceerde op het randje van de dood door de vele hongerstakingen die ze in de cel deed. De vrijlating betekent niet dat ze met rust wordt gelaten door de Chinese overheid: ze krijgt mogelijk nog een vorm van huisarrest. Toen het coronavirus in Wuhan opdook in 2019, was Zhang Zhan eigenlijk advocaat. In februari 2020 ging ze met haar telefoon de stad in om als burgerjournalist verslag te doen van het coronanieuws. Ze kreeg toegang tot Wuhan, dat eigenlijk al afgesloten was. De wereld kreeg daardoor een uniek kijkje in de eerste maanden van de pandemie, die vervolgens nog jaren aanhield. Ze legde in de gangen van ziekenhuizen vast dat er mensen lagen te wachten op behandeling en hoe overvol de ziekenhuizen waren. Dit deed ze via de Chinese sociale media. In een van de video's die ze opnam zei ze \"ik kan niets anders zien dan dat de stad verlamd is\". Toen sociale media niet meer beschikbaar waren in China, ging ze verslag doen voor buitenlandse media. Ze gaf interviews en deelde livestreams. tot ongenoegen van de Chinese autoriteiten. Ze werd opgepakt en vervolgens veroordeeld voor onder meer het zaaien van onrust en oproerkraaien.  \"Het is onduidelijk hoe het nu na de vrijlating met Zhang gaat. Wat wel duidelijk is, is dat ze lange tijd in hongerstaking was. Er was een moment waarop ze bijna op sterven na dood leek. Op een moment woog ze nog maar 40 kilo, terwijl ze 1,77 meter lang is. Haar advocaat probeerde haar over te halen om toch te eten, maar dat weigerde ze. Vervolgens werden haar handen vastgebonden, soms achter de rug, waardoor ze de slangetjes niet uit haar neus kon trekken waarmee ze gedwongen gevoed werd. De laatste berichten zijn wel dat het iets beter met haar zou gaan. Maar hoe precies, dat weten we niet.\" Dat ze nu na vier jaar vrij is gekomen, betekent in China niet dat ze ook echt kan gaan en staan waar ze wil. Het is ook niet helemaal duidelijk of ze direct naar huis mag, zo kan ze bijvoorbeeld naar haar familie worden gestuurd. Een andere optie is dat ze wel naar huis mag, maar dat ze een vorm van huisarrest heeft gekregen. Daarbij mag ze mogelijk geen contact met de buitenwereld hebben. De kans dat Zhang echt kan doen wat ze wil is dus heel klein. Mogelijk is er ook een verbod op het reizen naar het buitenland of het spreken met buitenlandse journalisten. Het is ook niet duidelijk hoelang deze vorm van controle door de Chinese autoriteiten aanhoudt. In de tussentijd zijn er in China meer mensenrechtenactivisten en journalisten die vastzitten of gevolgd worden door de Chinese autoriteiten. Volgens mensenrechtenorganisatie Amnesty International werden er in februari 2020 meer dan 5500 strafrechtelijke onderzoeken geopend tegen personen die informatie over de uitbraak hadden gepubliceerd. Het is niet duidelijk hoeveel daarvan daadwerkelijk vastzitten of in de gaten worden gehouden. China-correspondent Sjoerd den Daas sprak in 2021 met vrienden van Zhang:   "}, {"ID": 2520289, "url": "https://nos.nl/artikel/2520289-me-grijpt-in-bij-protest-op-roeterseilandcampus-uva-ook-elders-acties", "title": "ME grijpt in bij protest op Roeterseilandcampus UvA, ook elders acties", "date_time": "2024-05-13T11:22:49+0200", "text": "In Amsterdam heeft de Mobiele Eenheid (ME) ingegrepen bij het protest bij het UvA-gebouw op het Roeterseiland. Na de landelijke walk-out actie op verschillende universiteiten vanochtend leidde een groep demonstranten die in het zwart gekleed waren de menigte naar binnen. Op sociale media werd opgeroepen tot een bezetting van de campus. In het gebouw werden ramen beklad met rode verf en zetten demonstranten tentjes op in de aula. De UvA riep demonstranten op om vrijwillig te vertrekken. Nadat daar geen gehoor aan was gegeven is er aangifte gedaan. Een half uur later arriveerde de ME. Ook op andere universiteiten in Nederland wordt actie gevoerd. Die acties verliepen grotendeels rustig. Enkele betogers zetten tentjes op of bleven buiten demonstreren. Ze eisen dat de universiteiten hun banden met Isra\u00eblische instellingen verbreken vanwege de oorlog in de Gazastrook. Dit zijn beelden van activisten die het UvA-gebouw ingaan:  Of er nog demonstranten in het ABC-gebouw zijn is niet bekend. De betogers die buiten de campus demonstreerden zijn door de ME teruggedrongen. Hierna trokken ze richting het nabijgelegen Oosterpark om daar verder te demonstreren.  De actie kwam na een walk-out van UvA-personeel en -studenten. Om 11.00 uur liepen op verschillende universiteiten in Nederland tientallen tot soms honderden medewerkers en studenten naar buiten uit protest tegen de oorlog in Gaza en het opbreken van studentenprotesten vorige week. Het offici\u00eble programma na de walk-out met verschillende sprekers was na twee uur voorbij. Betogers zetten vervolgvens de actie voort. Dit zijn beelden van het protest in Amsterdam:  Naast Amsterdam is er ook in onder meer Maastricht, Eindhoven, Leiden, Utrecht en Groningen geprotesteerd. Op het Koeveld bij de Technische Universiteit Eindhoven zetten tientallen studenten tentjes op. In Maastricht kwamen volgens omroep L1 zo'n 200 studenten op de been. Op het plein buiten het Harmoniegebouw in Groningen en daarbuiten stonden volgens de regionale zender RTV Noord zo'n 150 tot 200 actievoerders. Bij het gebouw werd de vlag van de RUG vervangen door een Palestijnse vlag. Vlak voor de protestactie begon werden de poorten bij de universiteit gesloten. De betogers willen onder andere dat de RUG zich distantieert van bedrijven die Isra\u00ebl zouden steunen, zoals Siemens en Thales. De laatste partij zou verschillende studieverenigingen financieel steunen. Ook in Maastricht en Eindhoven werden tentjes opgezet.  In Amsterdam wierpen betogers afgelopen week een tentenkamp met barricades op, bezetten gebouwen en richtten vernielingen aan. De politie gebruikte shovels om de barricades aan de kant te schuiven. Tientallen mensen werden opgepakt. De UvA schat de schade na de protesten op anderhalf miljoen euro. Ook in Utrecht bezetten demonstranten universiteitsgebouwen. De betogers werden in de nacht van woensdag op donderdag afgevoerd met bussen. Woensdag werd het Binnengasthuisterrein in Amsterdam door de politie ontruimd nadat de UvA aangifte had gedaan. In een raadsdebat vrijdag zei burgemeester Halsema dat een deel van de betogers op een gewelddadige manier de confrontatie had gezocht met de politie.  De organisatie van het protest vandaag, Dutch Scholars for Palestine, zegt in een verklaring geschokt te zijn over de acties van de colleges van bestuur van de Universiteit van Amsterdam en de Universiteit Utrecht bij de demonstraties van afgelopen week en spreekt opnieuw van \"extreem politiegeweld\". Vanwege de protesten hield de universiteit alle gebouwen in de binnenstad tijdens het Hemelvaartsweekend gesloten. Ook in Amsterdam waren alle universiteitsgebouwen tot vanochtend dicht. "}, {"ID": 2520288, "url": "https://nos.nl/artikel/2520288-verhuurders-vrezen-huur-terug-te-moeten-betalen-na-gerechtelijke-uitspraken", "title": "Verhuurders vrezen huur terug te moeten betalen na gerechtelijke uitspraken", "date_time": "2024-05-13T11:14:37+0200", "text": "Grote verhuurders van vrijesectorhuurwoningen vrezen een miljardenstrop door uitspraken van rechters die een streep zetten door hun huurverhogingen van de afgelopen jaren. Dat bevestigt brancheorganisatie IVBN na berichtgeving van het FD. Deze verhuurders hebben in hun contracten zogeheten huurverhogingsbedingen staan. Daarin staat met hoeveel ze jaarlijks maximaal de huur verhogen. Dat is meestal de inflatie plus nog een paar procent daarbovenop. Maar in verschillende rechtszaken hebben kantonrechters in individuele gevallen geoordeeld dat zo'n huurverhogingsbeding in strijd is met een Europese richtlijn, over oneerlijke bedingen in consumentenovereenkomsten. Die richtlijn regelt dat een huurverhoging niet te nadelig mag zijn voor een huurder.  En daar was volgens rechters dus wel sprake van. Dat zou uiteindelijk kunnen betekenen dat jarenlange huurverhogingen teruggedraaid moeten worden en consumenten te veel betaalde huur moeten terugkrijgen. Zo ver is het nog lang niet. Verhuurders zijn namelijk in hoger beroep gegaan. En een rechter heeft ook aan de hoogste rechter van het land, de Hoge Raad, gevraagd hoe die hiertegenaan kijkt. Maar mocht de Hoge Raad uiteindelijk de verhuurders in het ongelijk stellen, dan moeten ze mogelijk tot wel 6,4 miljard euro aan huur terugbetalen over de afgelopen 15 jaar. Dat berekende vastgoedadviesbedrijf CBRE in opdracht van IVBN, de belangenbehartiger van institutionele beleggers in huurwoningen. Mocht de inflatiecorrectie wel standhouden bij de Hoge Raad, maar de opslag daarbovenop niet, dan is de schade maximaal 1,7 miljard. Volgens IVBN zullen terugbetalingen leiden tot financi\u00eble problemen bij verhuurders en een forse schadepost voor pensioendeelnemers. Pensioenfondsen investeren namelijk veel in huurwoningen.  De Woonbond, de belangenbehartiger van huurders, zegt dat de huren in de vrije sector de afgelopen jaren te hard zijn gestegen. De bond vindt de uitspraken \"een aanknopingspunt voor een eerlijker huurprijs\". \"Wij hebben er ook geen belang bij dat grote verhuurders omvallen\", aldus een woordvoerder. Jaarlijkse huurverhogingen in de vrije sector worden overigens al sinds 2021 bij wet beperkt. Sindsdien bepaalt de overheid de maximale verhoging. Dat is de inflatie of de gemiddelde cao-loonstijging plus enkele procenten. Voor 2024 is die 5,5 procent (4,5 procent inflatie plus 1). "}, {"ID": 2520282, "url": "https://nos.nl/artikel/2520282-susan-backlinie-eerste-slachtoffer-in-jaws-overleden", "title": "Susan Backlinie, eerste slachtoffer in Jaws, overleden", "date_time": "2024-05-13T09:11:01+0200", "text": "De Amerikaanse stuntvrouw Susan Backlinie is op 77-jarige leeftijd overleden, een halve eeuw nadat haar bloederige dood op het witte doek de toon had gezet voor de film Jaws. Als 27-jarige speelde Backlinie Chrissie, het eerste slachtoffer van de filmhaai. In de eerste minuten van de film wordt ze bij het naaktzwemmen verrast door het ongeziene zeemonster. Chrissie wordt eerst onder water getrokken en daarna heen en weer gesleurd:  Regisseur Spielberg had voor nieuwkomer Backlinie gekozen omdat de stuntvrouw veel zwemervaring had opgedaan als zeemeermin in een pretpark. \"Ik had iemand nodig die alles aankon wat ik allemaal van plan was.\" De rukkende bewegingen van haar doodstrijd wist Spielberg te bereiken door haar vast te binden aan een katrolsysteem onder water dat werd bediend door een handjevol mannen op het strand, die haar onverwacht de ene of de andere kant op trokken. Haar gesmoorde kreten werden bij de nasynchronisatie ondersteboven opgenomen terwijl er water in haar mond werd gegoten. De dagenlange opnames waren uitputtend, maar Backlinie keek er trots op terug. \"Het eerste dat Spielberg tegen me zei was: 'Als jouw sc\u00e8ne klaar is, wil ik dat het publiek tussen de popcorn en kauwgom onder de bioscoopstoeltjes zit.' Ik denk dat dat wel gelukt is.\" \"Wat ik vaak van mensen hoor is: 'Door jou durf ik de zee niet meer in'\", zei ze in een interview enkele jaren geleden. \"Sommigen zeiden dat ze zelfs niet meer in bad durfden.\"  Haar memorabele dood vertaalde zich niet in een Hollywood-carri\u00e8re. Backlinie speelde nog maar in enkele filmrolletjes, waarin ze het opvallend vaak met dieren aan de stok kreeg. Zo werd ze ook nog gruwelijk gedood door een grizzly en moest ze het in Day of the Animals opnemen tegen een heel bos wilde dieren. Spielberg zelf vroeg haar in 1979 terug voor zijn komedie 1941, waar ze haar Jaws-rol parodieerde met de periscoop van een onderzee\u00ebr in plaats van een haai. Ook legde ze zich toe op het trainen van dieren voor films. Zo was ze eigenaar van de beer die het gegrom voor Chewbacca in Star Wars leverde. Backlinie overleed zaterdag onverwacht aan een hartaanval, thuis in Californi\u00eb. "}, {"ID": 2520281, "url": "https://nos.nl/artikel/2520281-diabetescrisis-veel-meer-mensen-met-voorstadium-diabetes", "title": "'Diabetescrisis': veel meer mensen met voorstadium diabetes", "date_time": "2024-05-13T08:40:21+0200", "text": "Meer dan 1,4 miljoen mensen in Nederland hebben risico om diabetes type 2 te krijgen. Dat laat het Diabetes Fonds weten na nieuw onderzoek van de Maastricht University. Het fonds spreekt van een \"diabetescrisis\" en is geschrokken van de hoge uitkomst, omdat het aantal sinds 2018 is gestegen met 300.000 mensen. Op dit moment zijn er al 1,1 miljoen mensen met dit type suikerziekte, met dus nog eens 1,4 miljoen Nederlanders die grote kans hebben de ziekte te krijgen. De directeur van het Diabetesfonds Diena Halbertsma zegt in het NOS Radio 1 Journaal dat er de komende jaren een grote golf aan diabetespati\u00ebnten bij komt, \"zeker wel 200.000 mensen in de komende acht jaar\".  Bij diabetes type 2 reageert het lichaam niet goed op insuline; de bloedsuikerwaardes zijn te hoog. Het wordt veroorzaakt door onder meer te weinig lichaamsbeweging, obesitas, ongezond eten en roken. Ook kan erfelijkheid en ouderdom een rol spelen. Wie uiteindelijk suikerziekte krijgt en er niets aan doet, kan hart- en vaatziekten, nierschade en oogproblemen krijgen.  De uitkomsten van het onderzoek van de Maastricht University zijn in lijn met de meest recente cijfers van het Centraal Bureau voor Statistiek over obesitas. Daaruit bleek dat de helft van de bevolking van 18 jaar of ouder overgewicht heeft, een van de belangrijkste oorzaken van diabetes type 2. De kans op diabetes is bij mensen met obesitas zes keer hoger dan mensen zonder de ziekte. Volgens het Diabetesfonds heeft ook 1 op de 8 kinderen obesitas. De meest voorkomende symptomen van diabetes type 2 zijn dorst, vermoeid zijn, rode branderige ogen en wazig of dubbel zien. Mensen die uit het voorstadium komen en diabetes type 2 krijgen, komen daar ook weer moeilijk van af. Er wordt medicatie gegeven voor het verlagen van cholesterol en de bloeddruk, maar het Diabetesfonds wil dat voor zijn, onder meer door vandaag met een campagne te beginnen. \"We willen mensen met een hoog risico op diabetes type 2 eerder opsporen en met persoonlijke leefstijladviezen ondersteunen\", vertelt Halbertsma van het fonds. Wie er namelijk vroeg bij is, kan de schade beperken en diabetes type 2 voorkomen. Ook roept het Diabetesfonds de overheid op meer in te grijpen. Zo vindt Halbertsma dat er meer maatregelen moeten komen om gezondere keuzes in de supermarkt te kunnen maken, waaronder een btw-verlaging op groente en fruit. Ook wil het Diabetesfonds dat er minder suiker, zout en vet in producten komt, waar de voedingsindustrie voor verantwoordelijk is. "}, {"ID": 2520278, "url": "https://nos.nl/artikel/2520278-meerderheid-in-parlement-georgie-voor-russische-wet-tegen-buitenlandse-inmenging", "title": "Meerderheid in parlement Georgi\u00eb voor 'Russische' wet tegen buitenlandse inmenging ", "date_time": "2024-05-13T07:46:53+0200", "text": "Het parlement van Georgi\u00eb is in meerderheid voor een wet die al weken leidt tot protesten. Dat blijkt uit een stemming vanmorgen vroeg. Met de wet tegen buitenlandse inmenging komen organisaties die meer dan 20 procent van hun financiering uit buitenlandse fondsen krijgen onder verscherpt toezicht te staan. De wet lijkt sterk op de wet die sinds 2012 geldt in Rusland, waardoor ngo's die geld uit het buitenland ontvangen zich moeten registreren als buitenlandse agent'. Georgische organisaties moeten zich laten registreren als 'onder invloed van buitenlandse mogendheden'. De afgelopen dagen werd fel gedemonstreerd tegen de wet. Schattingen over het aantal demonstranten in de hoofdstad Tbilisi lopen uiteen van 50.000 tot 200.000 betogers. De demonstranten vrezen dat de wet zal worden misbruikt om oppositiestemmen in het land het zwijgen op te leggen. Vanmorgen vroeg is de politie begonnen met het wegsturen van demonstranten. Persbureau Reuters meldt dat 20 demonstranten zijn opgepakt, onder wie een Rus en twee Amerikanen. Onze correspondent is erbij en sprak met betogers in Tbilisi:  Nu de wet is aangenomen door het parlement volgen nog meer stappen. In de plenaire vergadering moet de wet morgen nog bekrachtigd worden door het parlement. Daarna gaat de wet naar de president. Zij is tegen de wet en gaat waarschijnlijk haar vetorecht inzetten om de inwerkingtreding tegen te houden. Dat kan door het parlement weer ongedaan worden gemaakt. Correspondent Mitra Nazar in Tbilisi: \"De wet baart heel veel zorgen omdat het eigenlijk een Russische wet is die daar wordt gebruikt om vrije stemmen de mond te snoeren en ngo's te sluiten. Vanmorgen is door de parlementscomissie de laatste lezing van de wet in principe aangenomen. De president is tegen de wet dus dat kan nog wel tot spanning gaan leiden later deze week. Eerder vanmorgen stonden nog veel demonstranten bij het parlementsgebouw, her en der is veel politiegeweld te zien geweest. Er is nu nog een klein groepje demonstranten gebleven en zij zeggen voorlopig niet naar huis te gaan.\" Afgelopen december werd Georgi\u00eb officieel kandidaat-lid van de EU. Dat moment werd groot gevierd door de bevolking, waarvan ruim 85 procent voor EU-lidmaatschap is. Het was dan ook een klap toen de regering de wet in april opnieuw van stal haalde. Vorig jaar nam de regering de wet ook in behandeling, maar toen werd die na twee dagen massale protesten ingetrokken. De Europese Unie heeft Georgi\u00eb laten weten dat de controversi\u00eble wet tegen Europese kernwaarden indruist en gevolgen kan hebben voor het lidmaatschapsproces. De Georgische regering zegt ondanks het wetsvoorstel nog steeds EU-lidmaatschap na te streven. Georgi\u00ebrs gingen massaal de straat op met Europese vlaggen uit protest tegen de wet:  "}, {"ID": 2520271, "url": "https://nos.nl/artikel/2520271-wekdienst-13-5-uva-weer-open-na-protesten-rechtszaak-explosie-rotterdam", "title": "Wekdienst 13/5: UvA weer open na protesten \u2022 Rechtszaak explosie Rotterdam", "date_time": "2024-05-13T06:28:44+0200", "text": "Goedemorgen! Vandaag openen de gebouwen van de Universiteit van Amsterdam (UvA) weer na de studentenprotesten van vorige week en de rechtbank in Rotterdam behandelt de zaak tegen de huurder van het ontplofte pand aan de Schammenkamp eind januari waarbij drie mensen omkwamen.  We beginnen met het weer: de dag begint nagenoeg droog en zonnig. In de middag vormen zich buien met kans op onweer. Het kwik stijgt naar 21 tot 26 graden bij een meest matige zuidenwind.   Ga je de weg op? Hier vind je het overzicht van de werkzaamheden. En hier zie je waar wordt gewerkt aan het spoor.    Er komt een tweede blauwtongvaccin. Demissionair minister Piet Adema heeft het middel goedgekeurd na positief advies van het Bureau Diergeneesmiddelen van het agentschap College ter Beoordeling van Geneesmiddelen en de Commissie toelating diergeneesmiddelen. Volgens de minister geeft het tweede vaccin \"nog meer zekerheid\" aan veehouders, die daardoor op korte termijn hun dieren kunnen vaccineren. Het eerste vaccin werd in april goedgekeurd.    Fans van Joost Klein en het Eurovisie Songfestival hebben gisteren de Nederlandse delegatie - zonder Joost Klein - opgewacht op Schiphol. De nasmaak van de finale zonder Nederland is nog steeds bitter:   Fijne maandag! "}, {"ID": 2520269, "url": "https://nos.nl/artikel/2520269-meer-kennis-algoritmen-nodig-op-scholen-anders-risico-op-discriminatie", "title": "Meer kennis algoritmen nodig op scholen, 'anders risico op discriminatie'", "date_time": "2024-05-13T06:06:41+0200", "text": "Scholen en onderwijzers moeten meer bewust worden gemaakt van de risico's van algoritmen. Daarvoor pleit het College voor de Rechten van de Mens, na onderzoek van de toepassing van die algoritmen op scholen. Dergelijke algoritmen worden op steeds grotere schaal ingezet in het onderwijs. Dat loopt uiteen van lesmateriaal dat zich automatisch aanpast aan het niveau van een leerling en programma's die zelfstandig nakijken tot algoritmes die fraudeurs opsporen. Deze kunnen werk uit handen van docenten nemen, maar er kleven ook risico's aan, benadrukt het College voor de Rechten van de Mens. Zo is er op scholen vaak te weinig kennis in huis om dergelijke technologie op een verantwoorde manier in te zetten. Hierdoor lopen leerlingen onnodig veel risico op discriminatie door algoritmes, waarschuwt het College. In het onderzoek, dat werd uitgevoerd door KBA Nijmegen en ResearchNed in opdracht van het College, is gekeken hoe algoritmes nu in het onderwijs worden ingezet en welke risico's op discriminatie er zijn. \"Wat ons opviel is dat de schaal waarop algoritmes worden gebruikt in het onderwijs heel fors is toegenomen\", zegt Charlotte Baarda, projectleider van het onderzoek. Volgens Baarda gebruikt ongeveer de helft van de scholen in het basisonderwijs inmiddels zogenoemde adaptieve leersystemen. Bij dit soort systemen wordt de lesstof aangepast aan het gedrag van een leerling. Zo zal een leerling die veel fouten maakt bij opdrachten in het vervolg makkelijkere oefenstof voorgelegd krijgen. Een leerling die aanzienlijk minder moeite heeft met dezelfde stof, krijgt moeilijkere vragen te beantwoorden.  Veel scholen gebruiken programma's als Snappet of Gynzy. Een risico bij het gebruik van zo'n programma is dat het leersysteem lang niet altijd goed inschat wat het niveau is van de leerling. \"Denk bijvoorbeeld aan een leerling met ADHD, dyslexie of autisme\", zegt Baarda. \"De antwoorden die deze leerlingen geven op taal- en rekenopdrachten kunnen afwijken van de groep leerlingen waarop het leersysteem is getraind. Hierdoor kan het systeem deze leerlingen een lagere beoordeling geven, terwijl er een andere reden is waarom ze de oefeningen minder goed maken.\" Ook verschillende andere toepassingen vergroten het risico op uitsluiting of ongelijke behandeling. Zo wordt op universiteiten en hogescholen gebruik gemaakt van anti-fraudesoftware. Baarda: \"We weten dat in deze toepassingen een vooroordeel zit ingebouwd tegen studenten die zich uitdrukken in een tweede taal. Daarvan wordt eerder gedacht dat ze ChatGPT hebben gebruikt om te frauderen.\" Verder lopen leerlingen met een migratieachtergrond en uit gezinnen met een laag inkomen een groter risico, aldus het onderzoek. Als systemen niet goed zijn getest, kunnen zij bestaande vooroordelen tegen deze groepen versterken en verspreiden. Dat kan weer leiden tot discriminatie en kansenongelijkheid. De inzet van digitale leersystemen zou ook kunnen leiden tot kansenongelijkheid, omdat niet elke leerling evenveel toegang heeft tot dezelfde apparatuur, dure software en een snelle internetverbinding. Hierin bestaan volgens het College ook grote verschillen tussen scholen. Het is zeker niet zo dat er alleen maar nadelen zitten aan het toegenomen gebruik van dit soort systemen. Zo kan het leiden tot meer inzicht in het leerproces van de leerling. Hierdoor kunnen leraren gerichter advies en begeleiding geven. Ook kunnen de systemen veel administratief en repetitief werk uit handen van leraren nemen. \"Het is vooral belangrijk dat de leraar regie houdt. Maar daar zijn docenten nu niet voldoende voor toegerust\", zegt Baarda. \"Onze zorg is ook dat het nu voor ouders en leerlingen vaak heel moeilijk is om te constateren of er iets fout gaat.\"  Het College voor de Rechten van de Mens vindt dat scholen eisen moeten stellen aan softwareleveranciers op het gebied van gelijke behandeling, privacy, autonomie en transparantie. Een groot deel van de aangeboden software komt van grote techbedrijven zoals Apple, Google en Microsoft. Volgens het College kan de invloed van deze bedrijven sturend zijn en scholen van hun producten afhankelijk maken. Dit terwijl scholen juist een vrije keuze moeten hebben om digitale middelen te kiezen die passen bij hun visie op goed onderwijs. Daarbij is het volgens de organisatie ook belangrijk dat de adaptieve leersystemen uitgebreid worden getest op verschillende groepen leerlingen om de risico's op kansenongelijkheid te voorkomen. Dat gebeurt nu nog nauwelijks. Verder ziet het instituut een rol voor de overheid om scholen hierbij te helpen. Zo kan het ministerie van Onderwijs, Cultuur en Wetenschap meer onderzoek naar de effecten van digitale systemen mogelijk maken. Ook zou het ministerie meer voorlichting kunnen geven over de risico's aan schoolbesturen, docenten, ouders en leerlingen. "}, {"ID": 2520268, "url": "https://nos.nl/artikel/2520268-tweede-blauwtongvaccin-toegelaten-1-3-miljoen-prikken-beschikbaar", "title": "Tweede blauwtongvaccin toegelaten: 1,3 miljoen prikken beschikbaar", "date_time": "2024-05-13T04:55:10+0200", "text": "Er komt een tweede vaccin tegen het blauwtongvirus. Halverwege juni kunnen er waarschijnlijk 1,3 miljoen doses geleverd worden, meldt demissionair landbouwminister Piet Adema. Het nieuwe vaccin is afkomstig van farmaceut Boehringer Ingelheim. Adema heeft het middel goedgekeurd na een positief advies van het Bureau Diergeneesmiddelen van het agentschap College ter Beoordeling van Geneesmiddelen en de Commissie toelating diergeneesmiddelen. De demissionair minister zegt dat de komst van een tweede vaccin \"nog meer zekerheid\" geeft aan veehouders dat ze op korte termijn hun dieren kunnen vaccineren. \"Dit geeft hoop dat de houders na een vreselijke periode een rustige zomer tegemoet kunnen gaan.\" In april werd een eerste vaccin tegen blauwtong goedgekeurd. Daarmee zijn al schapen gevaccineerd. Blauwtong dook vorig najaar, na zo'n 15 jaar, weer op in Nederland. Kleine muggen dragen het virus over op koeien, schapen en geiten. Die krijgen last van koorts, stijve poten, een opgezwollen tong en ontstekingen aan de hoeven. Vorig jaar gingen 40.000 schapen dood door blauwtong. Deze boer schoot afgelopen najaar vol toen hij tijdens een bezoek van de koning en minister Adema over zijn situatie vertelde. Hij verloor tientallen schapen aan blauwtong: "}, {"ID": 2520267, "url": "https://nos.nl/artikel/2520267-dodental-ingestorte-flat-in-russische-stad-belgorod-opgelopen-tot-13", "title": "Dodental ingestorte flat in Russische stad Belgorod opgelopen tot 13", "date_time": "2024-05-13T04:11:01+0200", "text": "Het aantal mensen dat is omgekomen bij de instorting van een flatgebouw in de Russische stad Belgorod is opgelopen tot dertien. Volgens Rusland is het gebouw dat tien verdiepingen telde ingestort door een Oekra\u00efense aanval gisteren. Zeker twintig mensen raakten volgens de autoriteiten gewond. De hele dag is er gezocht naar overlevenden. Terwijl de reddingswerkers aan het werk waren ging meerdere keren het luchtalarm af. Tot nu toe zijn dertien lichamen geborgen, zegt de Russische reddingsdienst. Het ministerie van Defensie in Moskou laat weten dat het gebouw werd geraakt door een Oekra\u00efense raket die door het Russische luchtafweergeschut uit de lucht werd gehaald. De brokstukken daarvan zouden de flat hebben geraakt, waardoor het gebouw deels instortte. In een video die online wordt gedeeld is te zien hoe een deel van het gebouw na een explosie gelijk instort:  Een woordvoerder van het Russische ministerie van Buitenlandse Zaken heeft het over \"een gerichte aanval op burgers die het criminele karakter van Oekra\u00efne en zijn bondgenoten bewijst\". Volgens de gouverneur werd de regio Belgorod in de nacht van zaterdag op zondag \"massaal beschoten\" door de Oekra\u00efense strijdkrachten. "}, {"ID": 2520266, "url": "https://nos.nl/artikel/2520266-bafta-awards-voor-britse-series-top-boy-en-happy-valley", "title": "Bafta-awards voor Britse series Top Boy en Happy Valley", "date_time": "2024-05-13T02:38:10+0200", "text": "De Netflix-serie Top Boy is gisteravond in de prijzen gevallen tijdens de Britse Bafta TV Awards voor de beste tv-prijzen. De ook in Nederland populaire serie over een groep drugsdealers in Londen won een prijs in de categorie drama. Ook won actrice Jasmine Jobson voor haar rol van Jaq in Top Boy. Ze kreeg een prijs voor de beste actrice in een ondersteunende rol. De actrice vertelde het publiek dat ze \"overweldigd\" was door de winst. \"Ik was een normaal meisje uit West-Londen dat gewoon probeerde het beter voor mezelf te doen en alleen maar het beste wenste en hoopte.\" Waarna ze later toevoegde: \"Dus Top Boy heeft mijn leven veranderd.\" Verder won de BBC-misdaadserie Happy Valley meerdere prijzen. Sarah Lancashire die in de serie een agent speelt werd bekroond tot beste actrice. De serie won ook een Bafta voor het 'meest memorabele moment in een aflevering', de enige prijs waar het publiek een stem voor kon uitbrengen. Het gaat om dit fragment:  De Britse prins William heeft onverwacht zijn opwachting gemaakt bij de uitreiking van de Bafta Awards. De prins verscheen in een video om de Britse actrice Floella Benjamin te feliciteren met het winnen van de zogeheten 'Fellowship Award', de meest prestigieuze prijs in de Britse televisiewereld. Benjamin ontving de prijs voor haar gehele oeuvre, waaronder de kinderseries Play School en Play Away. \"In een carri\u00e8re van meer dan vijf decennia, raakte zij de levens van miljoenen mensen\", zei William in de video. "}, {"ID": 2520265, "url": "https://nos.nl/artikel/2520265-chinese-studenten-in-buitenland-worden-in-de-gaten-gehouden-door-china", "title": "'Chinese studenten in buitenland worden in de gaten gehouden door China'", "date_time": "2024-05-13T01:41:02+0200", "text": "Studenten uit China en Hongkong die in het buitenland studeren krijgen daar ook te maken met intimidatie, en worden lastiggevallen en in de gaten gehouden. De Chinese autoriteiten proberen te voorkomen dat deze studenten zich bezighouden met 'gevoelige' of politieke onderwerpen in het buitenland, staat in een nieuw rapport dat Amnesty International vandaag uitbrengt. Zo beschrijven Chinese studenten die de mensenrechtenorganisatie heeft gesproken hoe ze werden gefotografeerd bij demonstraties in de steden waar ze wonen. Ook vertelden ze dat hun families in China door de politie zijn bedreigd vanwege hun activisme in het buitenland. Er wordt dan gedreigd met het afnemen van hun paspoort of het stopzetten van het pensioen. Joyce Man, beleidsmedewerker China voor Amnesty, zei in het NOS Radio 1 Journaal dat ook op andere manieren druk wordt uitgeoefend op de studenten. \"We horen ook vaak dat ze berichtjes krijgen op social media die veel in China worden gebruikt. Ook krijgen ze vreemde telefoontjes uit het buitenland, bijvoorbeeld uit India. Dat zijn telefoontjes waarbij je niemand hoort aan de andere kant van de lijn.\"  Een Chinese student die in het buitenland studeert vertelde dat ze meedeed aan een herdenking voor het neerslaan van de Chinese studentenopstand op het Tiananmen-plein in Peking in 1989. Binnen een paar uur hoorde ze van haar vader in China dat de veiligheidsdienst contact met hem had opgenomen. Volgens Man zijn het juist die demonstraties uit het verleden waar China moeite mee heeft. \"Dat is een groot taboe in China. Zelfs als je daar online iets over plaatst, word je meteen gecensureerd. Als je kritiek hebt op China, dan is dat aanleiding voor intimidatie.\" De veiligheidsdienst vertelde de vader dat hij zijn dochter die in het buitenland studeert moest opvoeden zodat ze geen bijeenkomsten bijwoont die \"de reputatie van China in de wereld kunnen schaden\". De studente zei dat ze geschokt was door de snelheid waarmee de Chinese autoriteiten haar als deelnemer hadden ge\u00efdentificeerd en haar vader hadden gevonden.  Het rapport van Amnesty International is naar eigen zeggen het breedste onderzoek tot nu toe naar de Chinese repressie bij buitenlandse universiteiten. Amnesty hield diepte-interviews met 32 Chinese studenten die aan universiteiten in acht verschillende landen studeerden waaronder Nederland. Een derde van hen zei ge\u00efntimideerd te zijn door de Chinese overheid. Volgens Amnesty is het belangrijk dat buitenlandse universiteiten de Chinese intimidatie serieus nemen. \"Universiteiten kunnen in eerste instantie kennis opbouwen over dit fenomeen. Wat dit doet met studenten, daar hebben de universiteit weinig weet van. Daarnaast is het belangrijk dat docenten weten hoe ze er mee om moeten gaan en dat er een meldpunt komt waar studenten melding kunnen doen.\" Naar schatting studeren zo'n 900.000 Chinese studenten in het buitenland. Amnesty International roept de regeringen van de gastlanden en universiteiten op meer te doen om de rechten te beschermen van studenten die dreiging ervaren van de Chinese overheid. "}, {"ID": 2520263, "url": "https://nos.nl/artikel/2520263-schoten-gelost-in-metro-hoek-van-holland-twee-aanhoudingen", "title": "Schoten gelost in metro Hoek van Holland, twee aanhoudingen", "date_time": "2024-05-13T00:02:03+0200", "text": "De politie heeft twee mannen opgepakt voor een schietincident in een metro in Hoek van Holland. Het gaat om twee Schiedammers van 20 jaar en 21 jaar. \"Ook werd het vuurwapen aangetroffen\", meldt de politie.  Het schietincident was gistermiddag rond 17.30 uur in een volle metro. Een getuige zegt tegen omroep Rijnmond, dat er een knal te horen was, waarna er paniek uitbrak. Voordat er werd geschoten was er ook een opstootje, meldt de politie. Daarbij raakten twee mensen gewond; zij zijn naar het ziekenhuis gebracht."}, {"ID": 2520259, "url": "https://nos.nl/artikel/2520259-geen-verkiezingswinst-voor-separatisten-in-catalonie", "title": "Geen verkiezingswinst voor separatisten in Cataloni\u00eb", "date_time": "2024-05-12T22:55:31+0200", "text": "De socialistische partij PSC heeft de Catalaanse parlementsverkiezingen gewonnen. Ze wonnen 9 zetels en werden met 42 zetels de grootste partij. De pro-onafhankelijkheidspartij Junts per Catalunya kreeg er 3 zetels bij en kwam op 35 zetels. De ERC, ook voor een onafhankelijk Cataloni\u00eb, werd de derde partij met 20 zetels. De partijen die willen dat Cataloni\u00eb onafhankelijk wordt, winnen de verkiezingen dus niet. Dat is een domper voor Carles Puigdemont, de lijsttrekker van Junts die in ballingschap leeft door zijn rol bij het illegale onafhankelijkheidsreferendum in 2017. Vanwege een mogelijke nieuwe Spaanse wet die hem en andere politici amnestie zou kunnen opleveren, had hij gehoopt na deze verkiezingen een nieuwe gooi naar onafhankelijkheid te kunnen doen. De PSC is voor een verenigd Spanje en mag nu gaan formeren. De verwachting is volgens Catalaanse media dat de PSC een linkse meerderheid gaat vormen, samen met ERC en de kleinere partij Comuns Sumar. Daarmee zit er dus een pro-onafhankelijkheidspartij in de coalitie, maar wel een linkse. Hoewel de onafhankelijkheid van Cataloni\u00eb door de nieuwe amnestiewet weer een hoofdthema was in deze verkiezingen, lijkt de kans op een nieuw referendum met deze uitslag minimaal. De animo voor een onafhankelijk Cataloni\u00eb leek de laatste jaren al af te nemen. Met name onder jongeren leeft het onderwerp veel minder dan bijvoorbeeld het klimaat of de huizenmarkt.  \"Dat PSC de verkiezingen zou winnen, was vanaf het begin al de verwachting. Maar omdat de onafhankelijkheidspartijen samen geen meerderheid kunnen vormen, ligt de druk voor de formatie nu echt bij PSC. De meest vanzelfsprekende coalitie is er dus eentje over links. Dat zou een samenwerking betekenen van PSC, ERC en Comuns. Die partijen hebben samen precies de 68 zetels die nodig zijn. ERC is de linkse onafhankelijkheidspartij en het is niet ongekend als zij zo'n coalitie over links zien zitten. Zo'n coalitie zou betekenen dat de partij van Puigdemont dus niet zou regeren. Hij heeft in april gezegd dat hij dan de politiek zou verlaten. Maar of hij zich echt aan zijn woord houdt, zal de komende tijd duidelijk worden.\" Helemaal vlekkeloos verliep de verkiezingsdag niet. In heel Cataloni\u00eb hadden kiezers namelijk last van een grote treinstoring. Door koperdiefstal konden veel treinen niet rijden; rond Barcelona reed vanochtend geen enkele regionale trein. De pro-onafhankelijkheidspartijen Junts en ERC vonden dat onacceptabel en vroegen om ruimere openingstijden van de stembureaus om meer mensen de kans te geven hun stem uit te brengen. Uiteindelijk wezen de kiesraden hun verzoek af en sloten de stembureaus gewoon om 20.00 uur. "}, {"ID": 2520254, "url": "https://nos.nl/artikel/2520254-poetin-stelt-nieuwe-minister-van-defensie-aan-sjojgoe-krijgt-andere-functie", "title": "Poetin stelt nieuwe minister van Defensie aan, Sjojgoe krijgt andere functie", "date_time": "2024-05-12T21:40:05+0200", "text": "De Russische president Poetin vervangt zijn defensieminister Sergej Sjojgoe. Andrej Belo\u00f6esov neemt de post van Sjojgoe over, zo heeft Poetin voorgesteld. In een bericht op Telegram van het Hogerhuis (de Federatieraad) staat verder dat Sjojgoe op zijn beurt is benoemd tot secretaris van de Veiligheidsraad van de Russische Federatie. Het Kremlin meldt dat Poetin in het nieuw te vormen kabinet wil dat \"het ministerie van Defensie absoluut openstaat voor innovatie en nieuwe idee\u00ebn. Daarom koos hij voor Belo\u00f6esov\", zo citeert persbureau Reuters het Kremlin.  Belo\u00f6esov was in de vorige regering van Rusland eerste vicepremier en bekleedde verschillende functies op economisch gebied. Zo was hij adviseur van Poetin voor economische kwesties. Hij nam ook in 2020 even de taken waar van premier Misjoestin, schrijft de Russische staatsomroep TASS. In het Telegrambericht staan ook andere voorstellen voor ministersposten van Poetin. Zo blijft Sergej Lavrov minister van Buitenlandse Zaken en ook legerleider Gerasimov blijft op zijn post. Poetin werd vorige week dinsdag be\u00ebdigd, waardoor hij zich tot 2030 opnieuw president van Rusland mag noemen. In overeenstemming met de Russische wet trad het gehele Russische kabinet afgelopen dinsdag af, toen Poetin aan zijn vijfde presidenti\u00eble termijn begon. Het is nu duidelijk dat Poetin het begin van zijn nieuwe termijn aangrijpt om hier en daar personele wijzigingen aan te brengen.  De 68-jarige Sjojgoe gold jaren als een vertrouweling van Poetin. Van minister voor Rampenbestrijding klom hij in 2012 op naar Defensie, al was hij zelf nooit in dienst van het leger geweest. In Nederland zal de minister vooral bekend zijn van het moment dat president Poetin beval zijn nucleaire troepen in hogere staat van paraatheid te brengen: gezeten aan een lange tafel was het toen Sjojgoe die beloofde die opdracht uit te voeren. Als bewijs van de goede band tussen de Russische opperbevelhebber en zijn hoogste generaal publiceerde het Kremlin geregeld foto's van de twee op vakantie in Siberi\u00eb, trekkend door de bossen of rijdend door de sneeuw in een terreinwagen."}, {"ID": 2520226, "url": "https://nos.nl/artikel/2520226-oekrainers-ontvluchten-regio-charkiv-27-dorpen-aangevallen-in-24-uur", "title": "Oekra\u00efners ontvluchten regio Charkiv, '27 dorpen aangevallen in 24 uur'", "date_time": "2024-05-12T18:57:46+0200", "text": "In het noordoosten van Oekra\u00efne zijn duizenden burgers op de vlucht geslagen voor het nieuwe grondoffensief van Rusland. De gouverneur van de provincie Charkiv zegt dat sinds vrijdag zeker 4000 mensen het gebied hebben verlaten en dat bewoners worden ge\u00ebvacueerd. Enkele dagen geleden begon Rusland een nieuw offensief in de regio ten noorden van Charkiv, de tweede stad van Oekra\u00efne. Toen werd de grensstad Vovtsjansk aangevallen, waar nog steeds zwaar gevochten wordt. Gisteren claimde het Russische leger vijf dorpen in de \"grijze zone\", op de grens van de provincie Charkiv en Rusland, te hebben veroverd. Gouverneur Oleh Synjehoebov ontkende dat en zei dat Oekra\u00efne alle aanvallen had afgeslagen. Ook vandaag zijn er zware beschietingen langs de noordoostelijke frontlijn. De gouverneur zegt dat Russische troepen de afgelopen 24 uur 27 dorpen hebben aangevallen. Evacuatieteams zijn bezig om de bewoners, onder wie veel ouderen, uit de gevarenzone te halen. Het Oekra\u00efense leger heeft het \"moeilijk\" in Charkiv, aldus de legerleiding van het land zondag.  Onlangs zegden de Verenigde Staten tientallen miljarden toe aan steun voor Oekra\u00efne, dat kampt met grote tekorten aan munitie en materieel. Analisten denken dat Rusland met dit offensief wil profiteren van die schaarste. Ook zou president Poetin in het gebied een bufferzone willen cre\u00ebren om de Russische stad Belgorod te beschermen. Nieuwsuur maakte een reportage over het Russische offensief in Charkiv:  "}, {"ID": 2520222, "url": "https://nos.nl/artikel/2520222-georgiers-blijven-protesteren-tegen-russische-schaduw-die-over-land-hangt", "title": "Georgi\u00ebrs blijven protesteren tegen 'Russische schaduw' die over land hangt", "date_time": "2024-05-12T18:33:06+0200", "text": "Tienduizenden Georgi\u00ebrs trotseerden zaterdagavond de regen. Ze liepen vanuit alle hoeken van hoofdstad Tbilisi naar het Europaplein, aan de oever van de rivier Kura, om te demonstreren. De opkomst was groter dan bij eerdere demonstraties, schattingen liepen uiteen van 50.000 tot 200.000 mensen. Maandag stemt het Georgische parlement over een controversi\u00eble wet die veel weg heeft van een Russische wet die in Rusland wordt ingezet om non-gouvernementele organisaties (ngo's) en onafhankelijke media de mond te snoeren. \"Geen Russische schaduw over de toekomst van Georgi\u00eb\", staat op een van de vele protestborden, die wordt omhooggehouden door een jonge vrouw. Andere borden lezen: \"Nee tegen Russische wetten\" en \"Nee tegen Rusland, ja tegen Europa\". Ook wapperden er veel Europese vlaggen:  Georgi\u00ebrs winden er geen doekjes om: ze vinden dat hun regering naar de pijpen van het Kremlin danst. En dat met de invoering van de door Rusland ge\u00efnspireerde wet hun jonge democratie op het spel staat.  De 'wet over buitenlandse invloed' zet organisaties die meer dan 20 procent van hun financiering uit buitenlandse fondsen krijgen onder verscherpt toezicht. Dat lijkt op de wet die sinds 2012 geldt in Rusland, waardoor ngo's die geld uit het buitenland ontvangen zich moeten registreren als 'buitenlandse agent'. In de afgelopen jaren gebruikte het Kremlin deze wet om ngo's en onafhankelijke media te criminaliseren en monddood te maken. Georgische organisaties vrezen voor Russische praktijken als Tbilisi de wet, die door tegenstanders simpelweg de 'Russische wet' wordt genoemd, gaat inzetten. Eerder kwam in de tekst van de wet de term 'buitenlandse agent' voor. Dat is onder druk van de oppositie inmiddels vervangen door 'buitenlandse invloed', maar volgens critici blijft de inhoud zorgelijk. In de Georgische versie van de wet moeten organisaties zich laten registreren als 'onder invloed van buitenlandse mogendheden'.  \"Dit is meer dan een strijd om \u00e9\u00e9n wet\", zegt Levan Tsutskirizde, directeur van het Oost Europese Centrum voor Democratie, een ngo met financiering uit verschillende EU-landen. \"We voeren een strijd om Georgi\u00eb vrij en democratisch te houden en om Georgi\u00eb op het pad van Europese integratie te houden.\" Afgelopen december werd Georgi\u00eb officieel kandidaat-lid van de EU. Dat moment werd groot gevierd door de bevolking, waarvan ruim 85 procent voor EU-lidmaatschap is. Het was dan ook een klap toen de regering de wet in april opnieuw van stal haalde. Vorig jaar nam de regering de wet ook in behandeling, maar toen werd die na twee dagen massale protesten ingetrokken. Dit keer is de regering, ondanks wederom grote protesten, van plan door te zetten.  In aanloop naar de stemming van maandag is de sfeer gespannen in Tbilisi. De politie zette al geregeld traangas en rubberen kogels in tegen bij protesten. Oppositieleden en demonstranten raakten gewond door politiegeweld. Een aantal prominente activisten is 's nachts opgewacht en in elkaar geslagen door gemaskerde mannen. Gemaskerde mannen hingen ook dreigposters op ramen en in portieken van ngo's. Ngo-directeur Tsutskirizde vond bijvoorbeeld posters met zijn gezicht op de muur van zijn kantoor en op het raam bij hem thuis. Onder zijn foto stonden teksten als: \"Dit is een buitenlandse agent\" en \"hij vertelt leugens met steun van buitenlands geld\". Tsutskirizde zegt dat hij voor het eerst in zijn carri\u00e8re nu beveiliging heeft. De posters, gemaskerde mannen en het geweld sterken de vermoedens van Russische inmenging. \"Dit zijn duidelijk intimidatietactieken in Russische stijl\", zegt Tamar Kintsurashvili, directeur van een factcheckers-ngo. Ook zij vond posters met haar gezicht erop in de portiek van haar kantoor. \"Er is geen bewijs dat dit rechtstreeks wordt geco\u00f6rdineerd met het Kremlin. Maar wat ze doen is in het belang van Rusland en niemand anders.\" Georgi\u00ebrs die in opstand komen, zijn ervan overtuigd dat het te maken heeft met een Russische agenda om Georgi\u00eb terug te halen in de Russische invloedsfeer en de EU-toetreding van het land te saboteren. \"Voor het eerst is er een re\u00eble kans dat we lid worden van de EU. De regering is nu bezig dat perspectief van de bevolking af te nemen\", zegt Levan Tsutskirizde. Volgens critici wordt de regering onder druk gezet door Rusland via de beruchte oprichter van de regeringspartij Georgische Droom, ex-premier Bidzina Ivanisvili. Dat is de enige oligarch van Georgi\u00eb en hij heeft stevige banden met het Kremlin.  \"Rusland wil het liefst een loyaal autoritair regime in Georgi\u00eb\", zegt Tsutskirizde. Net als bij Oekra\u00efne is bekend dat de Russische president Poetin vindt dat Georgi\u00eb bij Rusland hoort. \"In feite voeren we dezelfde strijd als Oekra\u00efne\", stelt hij. \"Alleen met andere middelen, hybride en via de politiek.\" Georgi\u00eb heeft een lange geschiedenis van volksopstanden tegen Russische invloed, waarvan de bekendste de rozenrevolutie in 2003 was. Daarna kwam Georgi\u00eb op een pro-Europees pad. In 2008 viel Rusland Georgi\u00eb binnen en verdreef het leger van Poetin het Georgische leger uit Zuid-Osseti\u00eb en Abchazi\u00eb. De Europese Unie heeft Georgi\u00eb laten weten dat de controversi\u00eble wet waarover maandag wordt gestemd tegen Europese kernwaarden indruist en gevolgen kan hebben voor het lidmaatschapsproces. De Georgische regering zegt ondanks het wetsvoorstel nog steeds EU-lidmaatschap na te streven. Volgens de regering is de wet noodzakelijk om transparantie over financiering van organisaties te vergroten. Vanwege de meerderheid in het parlement voor Georgische Droom is de kans groot dat de wet wordt aangenomen. "}, {"ID": 2520185, "url": "https://nos.nl/artikel/2520185-burgemeester-leiden-staakt-marathon-door-te-veel-onwelwordingen-deelnemers", "title": "Burgemeester Leiden staakt marathon door te veel onwelwordingen deelnemers", "date_time": "2024-05-12T16:02:44+0200", "text": "Bij de marathon in Leiden zijn meerdere mensen bevangen geraakt door de hitte. Daarom heeft burgemeester Peter van der Velden van Leiden op advies van de veiligheidsregio het besluit genomen om de marathon te staken. Van der Velden zegt dat de hulpdiensten het grote aantal mensen dat onwel werd niet meer aankon: \"De druk op de ambulances, ziekenhuizen en andere hulpdiensten werd te groot waardoor er geen ander besluit mogelijk was. De veiligheid en gezondheid van mensen gaat voor alles.\" Persbureau ANP schreef in de avond dat er bij het LUMC en het Alrijne Ziekenhuis zeker 25 deelnemers op de spoedeisende hulp terecht waren gekomen met hitteklachten. De ziekenhuizen spraken tegenover ANP overigens tegen dat ze geen mensen meer konden opnemen.   Overal langs het parcours stonden hulpdiensten opgesteld om lopers in geval van nood te helpen. De hele marathon begon om 10.00 uur en de halve om 11.00 uur. De afstand van de 10 kilometer werd na overleg met hulpdiensten geschrapt. \"Iedereen die zich heeft ingeschreven voor de 10 kilometer krijgt komende week van ons bericht\", aldus de organisatie. "}, {"ID": 2520184, "url": "https://nos.nl/artikel/2520184-zeker-34-doden-door-landverschuivingen-sumatra", "title": "Zeker 34 doden door landverschuivingen Sumatra", "date_time": "2024-05-12T15:41:53+0200", "text": "Op Sumatra in Indonesi\u00eb zijn zeker 34 mensen omgekomen door overstromingen en landverschuivingen. Dat meldt persbureau AFP op basis van lokale autoriteiten. Minstens achttien mensen raakten gewond. Volgens een woordvoerder van de provinciale rampenbestrijdingsdienst van West-Sumatra zijn zondag zeker zestien mensen omgekomen in het district Agam en achttien in district Tanah Datar. Er wordt gezocht naar zestien vermiste personen. De politie en het leger werken samen met vrijwilligers en lokale reddingswerkers. De lokale autoriteiten hebben noodopvangcentra opgezet. De situatie is in beide provincies sinds zaterdagavond kritiek. Vulkanische as van de Marapi-vulkaan en zand en kiezelstenen vermengden door de regen met het overstromingswater. De ravage die deze modderstromen hebben aangericht is goed te zien vanuit de lucht:  De Marapi is \u00e9\u00e9n van de meest actieve vulkanen van Sumatra. Tijdens een uitbarsting in december werd de as tot wel drie kilometer hoog de lucht in geslingerd. Daarbij kwamen meer dan twintig klimmers om.  Er zijn in totaal 130 actieve vulkanen in Indonesi\u00eb. Het land wordt ook regelmatig getroffen door natuurrampen, zoals overstromingen en aardverschuivingen tijdens het regenseizoen. In maart stierven zeker negentien mensen na hevige regenval in West-Sumatra.  \"Het is nu ongeveer het einde van het regenseizoen, maar de afgelopen tijd heeft het heel hard geregend op Sumatra en dat heeft enorme modderstromen veroorzaakt. In vijf verschillende districten zijn dorpen overspoeld met modder en er zijn bijna honderd huizen vernield. De zoektocht naar de slachtoffers verloopt moeizaam, omdat ook zestien bruggen overstroomd of beschadigd zijn in het gebied. Hierdoor zijn verschillende plekken moeilijk bereikbaar. Er wordt groot materieel ingezet om wegen vrij te maken om op zoek te gaan naar de vermisten. Er is nog wel hoop dat er mensen gevonden worden. Het is nu donker, dus de hoop is dat de overlevenden het in elk geval nog tot morgenochtend volhouden.\" "}, {"ID": 2520183, "url": "https://nos.nl/artikel/2520183-universiteiten-werken-aan-demonstratieprotocol", "title": "Universiteiten werken aan demonstratieprotocol", "date_time": "2024-05-12T15:37:21+0200", "text": "Universiteiten in Nederland zijn bezig met het opstellen van een demonstratieprotocol. Dat heeft de interim-voorzitter Jouke de Vries van de Universiteiten van Nederland (UNL) gezegd in tv-programma Buitenhof.  De Vries benadrukte begrip te hebben voor de demonstraties. \"Vreedzame demonstraties zijn altijd mogelijk, dat is een grondrecht.\" Wel ziet hij dat veel pro-Palestijnse studenten stellig vasthouden aan hun mening. Als bestuurder moet hij meerdere belangen afwegen, zei hij verder. Hij noemde daarbij de veiligheid van Joodse studenten en docenten. Ook onderstreepte De Vries dat ook zij niet altijd achter de acties van Isra\u00ebl staan. Dat pleit volgens hem ook voor het niet zonder meer ontbinden van banden met Isra\u00eblische instanties, iets waar studenten hun universiteiten toe opriepen de afgelopen dagen.  Als voorbeelden van de maatregelen die worden besproken, noemde De Vries dat er niet mag worden overnacht in universiteitsgebouwen. Ook moeten demonstranten met wie onderhandeld wordt zich kunnen identificeren. \"Als je bestuurlijke afspraken maakt moet je weten met wie je praat\", zei De Vries. Na de demonstraties op de Universiteit van Amsterdam (UvA) vertelde de rector magnificus van die universiteit dat sommige demonstranten die met het bestuur onderhandelden hun gezicht hadden bedekt. Na de protesten bij de UvA reageerden verschillende politici afkeurend op het handelen van de demonstranten, soms met harde woorden. \"Ik vind het niet verstandig\", reageerde De Vries hierop. \"Als bestuurder heb je niet zoveel behoefte aan politici die dit gaan roepen, omdat dit geen oplossing van het probleem is.\"  Op de Rijksuniversiteit Groningen (RUG), waar de Vries voorzitter van het College van Bestuur is, werden onlangs al huisregels voor demonstraties aangenomen. Volgens de universiteit ging het om regels die in samenwerking met de universiteitsraad waren overeengekomen. Een van de studentenpartijen en de personeelsfractie in de raad reageerden verbolgen op die bewering van de universiteit. Volgens de partijen, die samen een meerderheid vormen in de universiteitsraad, hebben zij het bestuur juist verzocht om de nieuwe regels in te trekken, omdat ze te ver gingen. "}, {"ID": 2520177, "url": "https://nos.nl/artikel/2520177-lichaam-van-vermiste-drenkeling-gevonden-in-rijn", "title": "Lichaam van vermiste drenkeling gevonden in Rijn", "date_time": "2024-05-12T14:37:55+0200", "text": "Bij de zoektocht naar een drenkeling in de Rijn bij Arnhem is het lichaam van een man gevonden, meldt de politie. Mogelijk is het slachtoffer een bewoner van een nabijgelegen asielopvang. Gisteren zagen omstanders een zwemmer in het diepe deel van de rivier kopje onder gaan. Met onder meer een politiehelikopter werd naar de vermiste man gezocht. Vanochtend werd bij de zoektocht een sonarboot ingezet. Medewerkers van het Centraal Orgaan Asielzoekers (COA) waren ter plaatse om de identiteit van de man vast te stellen en om familie en vrienden bij te staan, schrijft Omroep Gelderland. "}, {"ID": 2520171, "url": "https://nos.nl/artikel/2520171-joost-klein-terug-in-nederland-geland-op-lelystad-airport", "title": "'Joost Klein terug in Nederland, geland op Lelystad Airport' ", "date_time": "2024-05-12T13:22:59+0200", "text": "Joost Klein is aan het begin van de avond geland in Nederland. Verslaggevers van RTL Boulevard zagen hem aankomen op Lelystad Airport. Eerder werd bekend dat Klein vandaag niet met de Nederlandse delegatie terug naar Nederland zou komen. Dat kwam naar buiten via AVROTROS, de omroep achter de Nederlandse inzending voor het Eurovisie Songfestival. Klein mocht Zweden wel gewoon verlaten, ondanks het onderzoek dat naar hem loopt door de Zweedse autoriteiten. Dat onderzoek is ingesteld vanwege een klacht die is ingediend door een cameravrouw van de organisatie van het songfestival. Klein zou haar donderdagavond hebben bedreigd. Naar aanleiding van het incident werd Klein gisteren gediskwalificeerd voor de finale van het songfestival. De zaak ligt nu bij het Zweedse Openbaar Ministerie.  Volgens AVROTROS maakte Klein donderdagavond na de halve finale een \"dreigende beweging naar de camera\", maar raakte hij de cameravrouw niet. De directeur-generaal van songfestivalorganisator EBU, Noel Curran, zei tegen Zweedse media dat de cameravrouw \"een ander verhaal\" heeft over het voorval. Zelf heeft Klein nog niet gereageerd op het incident. AVROTROS noemde de diskwalificatie van Klein \"buitenproportioneel\" en tekende protest aan. Het is voor het eerst in de geschiedenis dat een land werd gediskwalificeerd terwijl het liedjesfestijn al was begonnen. Dit is wat de directeur van de omroep er gisteren over zei:   Zwitserland won de 68ste editie van het Eurovisie Songfestival, met het liedje The Code van Nemo. Inmiddels heeft Gen\u00e8ve zich opgeworpen om het volgende songfestival te organiseren. "}, {"ID": 2520169, "url": "https://nos.nl/artikel/2520169-catalonie-naar-de-stembus-spanje-kijkt-gespannen-toe", "title": "Cataloni\u00eb naar de stembus, Spanje kijkt gespannen toe", "date_time": "2024-05-12T12:40:26+0200", "text": "In de Spaanse regio Cataloni\u00eb kunnen vandaag ruim 5,7 miljoen mensen hun stem uitbrengen voor de regionale verkiezingen. Belangrijkste thema is onafhankelijkheid voor Cataloni\u00eb. Alle ogen zijn gericht op separatistenleider Carles Puigdemont, die de uitslag net over de grens in Frankrijk afwacht. In maart kreeg het bestuur van de regio rond Barcelona de begroting niet rond. Als gevolg werden vervroegde verkiezingen uitgeschreven. De timing van de verkiezingen leek niet direct gunstig voor de Catalaanse onafhankelijkheidspartijen. Een amnestiewet voor separatisten is nog in behandeling in de Spaanse senaat. Zolang die wet niet van kracht is, is nog onduidelijk \u00f3f en voor wie die gaat gelden.  De wet is het gevolg van afspraken tussen de socialistische partij (PSOE) van premier S\u00e1nchez en twee Catalaanse partijen. S\u00e1nchez had na de landelijke verkiezingen van afgelopen zomer hun steun nodig om te kunnen blijven regeren. Volgens de wet die hij aanbood, zouden naar schatting rond de 1500 separatisten amnestie kunnen krijgen. Het gaat vooral om politici en burgers die zich hebben ingezet voor het illegale onafhankelijkheidsreferendum in 2017. Door de aandacht voor deze wet gaat het in Spanje ook weer veel over onafhankelijkheid voor Cataloni\u00eb. Vooral separatistenleider Puigdemont heeft van het moment gebruikgemaakt. Hij was de Catalaanse regiopresident tijdens het illegale onafhankelijkheidsreferendum in 2017. Omdat hij een van de sleutelpersonen was in dat hele proces, wilde Spanje hem daarvoor veroordelen. Puigdemont vluchtte naar Belgi\u00eb, waar hij niet kon worden vervolgd en jarenlang in ballingschap leefde.  Direct na het uitroepen van de nieuwe verkiezingen stelde Puigdemont zich verkiesbaar als lijsttrekker van zijn partij Junts per Catalunya. Opvallend, omdat hij nog altijd niet in Spanje is en er een kans bestaat dat hij wordt gearresteerd als hij weer voet op Spaanse bodem zet. De amnestiewet is namelijk nog niet van kracht en zelfs als dat het geval is, zou het kunnen dat Puigdemont daar niet onder valt. Tegen hem loopt namelijk ook een terrorismeonderzoek; bij een veroordeling valt hij onder de uitzonderingen van de wet. En dus wacht Puigdemont de verkiezingsuitslag af in de Zuid-Franse stad Perpignan, dicht bij de Spaanse grens. Volgens de peilingen wint zijn partij de verkiezingen niet, maar bestaat er wel een kans dat zijn partij een coalitie mag vormen. De grootste partij in de peilingen is de socialistische PSC. De kans bestaat dat die niet genoeg zetels haalt om met andere linkse partijen een meerderheidscoalitie te vormen. Als een formatiepoging van PSC zou mislukken, mag de tweede partij formeren. Dat is volgens de peilingen Junts per Catalunya. En samen met andere onafhankelijkheidspartijen kan die mogelijk wel bogen op een meerderheid.  Ook de vorige coalitie was er een van onafhankelijkheidspartijen, en tot onafhankelijkheid is het niet gekomen. En toch maakt de landelijke regering in Madrid zich nu meer zorgen. De separatisten voelen zich door de amnestiewet namelijk gesterkt. Politieke figuren die de afgelopen jaren geen politiek konden bedrijven, kunnen zich dan weer op het speelveld begeven. Daarnaast wordt in Cataloni\u00eb weer steeds meer gesproken over een nieuw onafhankelijkheidsreferendum. Puigdemont heeft beloofd zich hiervoor te gaan hardmaken. En dus zijn alle ogen vandaag gericht op Cataloni\u00eb en op een Franse stad net over de grens."}, {"ID": 2520167, "url": "https://nos.nl/artikel/2520167-geneve-thuisbasis-van-ebu-komt-als-eerste-met-bid-voor-songfestival-2025", "title": "Gen\u00e8ve, thuisbasis van EBU, komt als eerste met bid voor Songfestival 2025", "date_time": "2024-05-12T12:05:38+0200", "text": "Na de winst van Zwitserland bij het Eurovisie Songfestival wil Gen\u00e8ve de editie van 2025 huisvesten. Het beurs- en evenementencomplex Palexpo in de Zwitserse stad heeft al een bid ingediend bij de Zwitserse omroeporganisatie SSR, schrijft de krant Le Temps. Palexpo heeft de plannen afgestemd met het stadsbestuur. Het is traditie dat het winnende land de volgende editie organiseert. Gen\u00e8ve is de eerste stad die zich meldt. In Zwitserse media wordt ook rekening gehouden met de belangstelling van steden als Z\u00fcrich, Basel en Bern. Eerdere Zwitserse edities van het songfestival waren in Lugano (1956) en Lausanne (1989). Gen\u00e8ve ligt in het uiterste westen van Zwitserland, op de grens met Frankrijk. Het is een zeer internationale stad, met kantoren van onder meer de Verenigde Naties, de Wereldhandelsorganisatie, de Wereldgezondheidsorganisatie en het Rode Kruis.  Gen\u00e8ve is ook de thuisbasis van de European Broadcasting Union (EBU), een koepel van publieke omroepen en organisator van het Eurovisie Songfestival. De EBU had bij de editie van deze week een hoofdrol. De organisatie kreeg vanwege de oorlog tussen Isra\u00ebl en Hamas in de Gazastrook kritiek op het besluit om Isra\u00ebl te laten meedoen, terwijl Rusland sinds 2022 wordt geweerd vanwege de oorlog in Oekra\u00efne. Ook was er veel onvrede bij fans en deelnemers over het besluit om de Nederlandse inzending Joost Klein te diskwalificeren. Bij de finale, gisteravond, klonk boegeroep en gejoel in de zaal toen Eurovisie-baas \u00d6sterdahl in beeld kwam.  Zwitserland won het Songfestival gisteren voor de derde keer, met het nummer The Code van Nemo. Die is de eerste non-binaire winnaar van het liedjesfestijn. Het winnende liedje gemist? Bekijk en luister het hieronder terug:  "}, {"ID": 2520164, "url": "https://nos.nl/artikel/2520164-appartementencomplex-russische-stad-belgorod-stort-deels-in", "title": "Appartementencomplex Russische stad Belgorod stort deels in", "date_time": "2024-05-12T11:31:42+0200", "text": "In de Russische stad Belgorod is een deel van een appartementencomplex ingestort. Daarbij zijn negentien mensen gewond geraakt, meldt de gouverneur van de regio op Telegram. Volgens hem was de instorting het gevolg van een Oekra\u00efense aanval en hebben in eerste instantie de onderste tien verdiepingen van het gebouw het deels begeven. De Oekra\u00efense autoriteiten hebben niet bevestigd dat zij een aanval hebben uitgevoerd op de stad. Het Russische ministerie van Defensie meldt meerdere Oekra\u00efense raketten te hebben neergehaald. De brokstukken daarvan zouden het appartementencomplex hebben beschadigd. Dit is beeld van het moment van het instorten van de appartementen:   Het Russische staatspersbureau TASS meldt dat er zeker vijf mensen gewond zijn. Gevreesd wordt dat er nog mensen onder het puin liggen. Er zijn Russische media die spreken over meerdere doden, maar volgens de gouverneur zijn er nog geen dodelijke slachtoffers gevonden. De Russische autoriteiten melden dat er twaalf mensen gered zijn. Inmiddels is ook een deel van de bovenste verdieping van het getroffen appartementencomplex ingestort, meldt TASS. Het is onduidelijk of er daarbij nieuwe slachtoffers gevallen zijn. Op beelden op sociale media is te zien hoe omstanders uiteenstuiven op het moment dat het dak instort. De regio Belgorod is vaker doelwit van aanvallen geweest. Gisteren meldde de gouverneur dat bij Oekra\u00efense aanvallen een dodelijk slachtoffer en 29 gewonden waren gevallen. Vanochtend deed de gouverneur melding van meerdere luchtalarmen. "}, {"ID": 2520160, "url": "https://nos.nl/artikel/2520160-man-overleden-in-rotterdam-delfshaven-mogelijk-door-misdrijf", "title": "Man overleden in Rotterdam-Delfshaven, mogelijk door misdrijf", "date_time": "2024-05-12T11:08:31+0200", "text": "In Rotterdam-Delfshaven heeft de politie vanochtend een zwaargewonde 28-jarige man uit Rotterdam gevonden. Hulpdiensten begonnen met reanimatie, maar de man overleed ter plekke. De politie houdt rekening met een misdrijf. Een woordvoerder zegt dat het slachtoffer rond 06.00 uur \"onder verdachte omstandigheden\" werd gevonden op het Marconiplein. Volgens de regionale omroep Rijnmond ging het mogelijk om een steekpartij. De politie heeft schermen geplaatst en doet onderzoek. Er zijn nog geen aanhoudingen verricht. De politie roept getuigen op om zich te melden.  "}, {"ID": 2520157, "url": "https://nos.nl/artikel/2520157-filmproducent-en-koning-van-de-b-film-roger-corman-98-overleden", "title": "Filmproducent en 'koning van de B-film' Roger Corman (98) overleden", "date_time": "2024-05-12T10:08:18+0200", "text": "De Amerikaanse filmproducent en regisseur Roger Corman is op 98-jarige leeftijd overleden. Dat hebben zijn nabestaanden laten weten. Hij overleed in zijn huis in Santa Monica. Corman stond bekend als 'de koning van de B-film'. Hij regisseerde vele lowbudgetklassiekers zoals Attack of the Crab Monsters (1957) en Little Shop of Horrors (1960). Zijn films betekenden regelmatig de doorbraak van jonge acteurs die later zouden uitgroeien tot Hollywoods beroemdste acteurs en regisseurs, onder wie Robert De Niro, Jack Nicholson, Bruce Dern en Ellen Burstyn.  Corman werkte sinds 1955 in de filmindustrie. Als producent werkte hij aan meer dan vierhonderd producties, als regisseur maakte hij er vele tientallen. Tot de bekendste titels behoren The Raven en The Pit and the Pendulum. Eind jaren 70 had hij een grote hit met de film Piranha. Corman had vooral veel succes met horror, actiefilms en sciencefiction. In 2009 kreeg hij een ere-Oscar voor zijn grote bijdrage aan de filmcultuur. Corman moest vaak werken met minimale budgetten. Ook moesten zijn films regelmatig in zeer korte tijd gemaakt worden, soms wel binnen vijf dagen. Toen regisseur Ron Howard in 1977 vroeg om een extra halve dag om een sc\u00e8ne opnieuw op te nemen, zei producent Corman tegen hem: \"Ron, je kunt terugkomen als je wilt, maar niemand zal er meer zijn.\"  Corman zag het produceren van lowbudgetfilms altijd als een mogelijkheid, zo zei hij in een documentaire in 2007. \"Er zijn veel beperkingen verbonden aan het werken met een laag budget, maar tegelijkertijd zijn er bepaalde kansen. Je kunt nog een beetje gokken. Je kunt experimenteren. Je moet een creatievere manier vinden om een probleem op te lossen of een concept te presenteren.\" Naast het produceren van snelle, goedkope films bracht Corman ook prestigieuze buitenlandse films uit in de Verenigde Staten. Zo was hij medeverantwoordelijk voor de Amerikaanse distributie van het werk van Federico Fellini, Ingmar Bergman, Fran\u00e7ois Truffaut en Akira Kurosawa. De films Amarcord en The Tin Drum wonnen een Oscar voor beste niet-Engelstalige film. Corman was ook af en toe te zien als acteur, onder meer in de met Oscars bekroonde The Godfather II uit 1974 en The Silence of the Lambs uit 1991. "}, {"ID": 2520154, "url": "https://nos.nl/artikel/2520154-enorme-brand-in-winkelcentrum-warschau", "title": "Enorme brand in winkelcentrum Warschau", "date_time": "2024-05-12T09:47:18+0200", "text": "In Warschau heeft een grote brand gewoed in een winkelcentrum. Het gebouw van 250 bij 250 meter stond volgens de brandweer voor meer dan 80 procent in lichterlaaie. Boven de Poolse hoofdstad waren grote zwarte wolken te zien. De brand werd volgens Poolse media rond 04.00 uur gemeld. In de uren daarna zijn zo'n 180 brandweermensen ingezet. Om 07.45 uur was de brand onder controle. In het winkelcentrum in het noorden van Warschau waren tientallen winkels gevestigd. Een deel van het dak is ingestort. Voor zover bekend is niemand gewond geraakt.  "}, {"ID": 2520146, "url": "https://nos.nl/artikel/2520146-universiteit-van-amsterdam-na-protesten-maandag-weer-open", "title": "Universiteit van Amsterdam na protesten maandag weer open ", "date_time": "2024-05-12T08:04:26+0200", "text": "De Universiteit van Amsterdam gaat maandag weer open, nadat alle gebouwen vanwege de studentenprotesten van deze week vier dagen lang gesloten zijn geweest. Dat maakt de universiteit bekend via een verklaring op de eigen website. \"We hopen van harte dat de gebouwen open kunnen blijven\", schrijft de UvA. \"Onderwijs en onderzoek moeten weer de ruimte krijgen, maar het is essentieel dat we ook met elkaar in gesprek blijven over de gevoelens van woede en onmacht \u00e9n over de oorlog in Gaza.\"  Het bestuur van de UvA gaat naar eigen zeggen de komende weken in gesprek met verschillende groepen binnen de universiteit. \"Laten we allemaal blijven luisteren, elkaar vrijheid bieden om ongehinderd vragen te stellen en kritisch te zijn, nieuwsgierig zijn en debatteren\", aldus de UvA, die benadrukt dat respect voor ieders inbreng, achtergrond en overtuiging belangrijk zijn. Volgens de UvA mag er gedemonstreerd worden, \"maar zonder gezichtsbedekking, blokkades, overnachtingen of intimidatie.\"  Op verschillende locaties van de UvA waren deze week pro-Palestina-demonstraties. De betogers eisen dat de universiteit alle banden met Isra\u00eblische instellingen verbreekt. Betogers zetten een tentenkamp op en later bezetten ze gebouwen, wierpen ze barricades op en richtten ze vernielingen aan. De politie gebruikte shovels om een eind te maken aan barricades, waarna de demonstranten slaags raakten met de politie. Ook werden er voorwerpen gegooid en deelden ME'ers klappen uit. Tientallen mensen werden opgepakt. De UvA schat de schade na de protesten op anderhalf miljoen euro. In de verklaring benadrukt de universiteit er alles aan te doen om ervoor te zorgen dat de UvA een plek is waar veilig kan worden gewerkt en gestudeerd. \"We zetten ons in om iedereen te steunen die door de gebeurtenissen wordt geraakt.\" "}, {"ID": 2520136, "url": "https://nos.nl/artikel/2520136-wekdienst-12-5-catalaanse-verkiezingen-de-dag-na-het-songfestival", "title": "Wekdienst 12/5: Catalaanse verkiezingen \u2022 De dag na het songfestival ", "date_time": "2024-05-12T06:47:35+0200", "text": "Goedemorgen, het is Moederdag! Er zal nog veel nagepraat worden over de finale van het songfestival waaraan Nederland niet mocht meedoen. In Cataloni\u00eb zijn parlementsverkiezingen, en er wordt weer veel gesport. Het weer: er is vandaag veel zon en het blijft overal droog. Bij een matige oost- tot zuidoostenwind wordt het 22 tot 26 graden. Later vanavond en vannacht in het zuiden en zuidwesten misschien een enkele bui.  Ga je de weg op? Hier vind je het overzicht van de werkzaamheden. En hier zie je waar wordt gewerkt aan het spoor.    Zwitserland is de winnaar van het Eurovisie Songfestival. Nemo kreeg de meeste punten voor de vertolking van The Code. Het was dit jaar een zwaarbeladen editie met extra beveiliging, protesten, ongekend boegeroep en de diskwalificatie van de Nederlandse inzending. Want hoewel uitgebreid feest werd gevierd in de Zweedse Malm\u00f6 Arena, werd buiten luid gedemonstreerd tegen de deelname van Isra\u00ebl. Dat land eindigde overigens op de vijfde plaats. Net onder Frankrijk, Oekra\u00efne en Kroati\u00eb. Nederland werd met Joost Klein gediskwalificeerd, dus Europa werd niet getrakteerd op het opzwepende Europapa. Opvallend was dat Estland aan het eind van het optreden het publiek in het Nederlands bedankte, dat leek een verkapte steun aan Klein. Zijn uitsluiting kon het publiek ook niet waarderen. Het leverde Eurovisie-baas Martin \u00d6sterdahl luid gejoel op. Al met al was een bewogen finale, maar wel met de eerste non-binaire winnaar ooit.    Voor wie nog even wil nagenieten van de winnaar van het Eurovisie Songfestival. De Zwitserse Nemo met The Code:  Fijne zondag!"}, {"ID": 2520134, "url": "https://nos.nl/artikel/2520134-eerste-mens-met-varkensnier-overlijdt-twee-maanden-na-transplantatie", "title": "Eerste mens met varkensnier overlijdt twee maanden na transplantatie", "date_time": "2024-05-12T03:35:26+0200", "text": "De Amerikaan die als eerste levende mens een varkensnier kreeg, is twee maanden na de transplantatie overleden. Dat hebben zijn familie en het ziekenhuis dat de operatie uitvoerde bekendgemaakt. In maart werd de varkensnier bij de 62-jarige Rick Slayman in het Massachusetts General Hospital ingebracht. Hij sprak toen van een van de gelukkigste momenten van zijn leven. De chirurgen gingen ervan uit dat de nier zo'n twee jaar mee zou gaan. Hij had eerder al een nier van een mens gekregen, maar dat orgaan werkte niet goed meer. Het transplantatieteam in het ziekenhuis zegt in een verklaring \"diep bedroefd\" te zijn door het overlijden van Slayman. Ze condoleren zijn familie met het verlies. Volgens het team is er geen aanleiding om te denken dat hij is overleden aan de gevolgen van de transplantatie. De familie van Slayman bedankt zijn artsen. \"Door hun enorme inspanningen hebben zij ons gezin nog zeven weken met Rick gegeven. De herinneringen die we in die tijd hebben opgedaan zullen in onze gedachten en harten blijven.\" Volgens zijn familie onderging Slayman de operatie deels om duizenden pati\u00ebnten die in dezelfde situatie verkeren hoop te bieden op overleving. \"Rick heeft dat doel bereikt en zijn hoop en optimisme zullen altijd blijven voortbestaan.\" In de Verenigde Staten staan zo'n 100.000 mensen op een wachtlijst voor een transplantatie. De meerderheid wacht op een nier, duizenden overlijden voordat ze aan de beurt komen.  Slayman was de eerste levende mens die een varkensnier kreeg. Eerder werd de transplantatie al uitgevoerd bij twee hersendode mensen. Ook hebben twee mensen al eens een varkenshart gekregen. Zij overleden allebei eveneens binnen enkele maanden. De organen werden afgestoten en een andere pati\u00ebnt overleed aan een virus dat het varken meedroeg. In 2018 onderging Slayman al een niertransplantatie in hetzelfde ziekenhuis, maar moest door complicaties de afgelopen tijd weer aan de dialyse. Dat ging gepaard met meerdere operaties per maand, omdat hij last had van bloedpropjes. Om hem verder lijden te besparen, kregen de artsen toestemming voor de experimentele procedure. "}, {"ID": 2520133, "url": "https://nos.nl/artikel/2520133-zwitserland-wint-zwaarbeladen-songfestival-nemo-eerste-non-binaire-winnaar-ooit", "title": "Zwitserland wint zwaarbeladen Songfestival, Nemo eerste non-binaire winnaar ooit", "date_time": "2024-05-12T02:21:57+0200", "text": "Zwitserland heeft het Eurovisie Songfestival gewonnen. De 68e editie van het internationale liedjesfestijn in het Zweedse Malm\u00f6 was zwaarbeladen met extra beveiliging, protesten, ongekend boegeroep en diskwalificatie van de Nederlandse inzending. Het Zwitserse liedje The Code van Nemo kreeg 591 punten. Nemo werd daarmee de eerste non-binaire artiest die wint. Titelfavoriet Kroati\u00eb eindigde op de tweede plaats. Oekra\u00efne kwam op plek drie en Frankrijk op vier. De omstreden deelnemer Isra\u00ebl, die hoog stond bij de bookmakers, eindigde met Hurricane op de vijfde plaats. Zangeres Eden Golan kreeg weinig punten van de vakjury's (52) maar wel 323 punten van de thuisstemmers.  De 24-jarige Zwitser Nemo Mettler gaf een spectaculair optreden. Daarbij viel bijvoorbeeld de ronde schijf op waarop de artiest stond. Het nummer bevat elementen van opera, drum-'n-bass, rap en rock. Het gaat over de ontdekking van zichzelf als non-binair persoon. Zo won Nemo het songfestival (en swipe om het optreden te zien):   Het is de derde keer dat Zwitserland het songfestival heeft gewonnen. De laatste keer dat het land won was in 1988 met het nummer Ne Partez Pas Sans Moi, dat door de Canadese C\u00e9line Dion werd gezongen namens de Zwitsers.  In totaal deden dit jaar in de finale geen 26, maar 25 landen mee nadat Joost Klein voor Nederland was gediskwalificeerd. Hij werd uitgesloten van het festival nadat tegen hem een klacht was ingediend over bedreiging van een tv-medewerker. De vertolker van het opzwepende Europapa hield zich tijdens de finale opvallend stil. Wel plaatste hij een Instagram-story waarop dansende honden te zien waren. Dat bericht was verder niet van commentaar voorzien. Estland bedankte het publiek in het Nederlands, wat een verkapte steun leek te zijn voor de gediskwalificeerde Klein:  Ook het publiek in de zaal uitte zijn ongenoegen over de uitsluiting van Klein. Er klonk gejuich toen de punten van de Nederlandse vakjury werden aangekondigd, maar gejoel toen de punten daadwerkelijk kenbaar werden gemaakt door Eurovisie-baas Martin \u00d6sterdahl.  Vlak voor de start van de finale trok Nikkie de Jager zich terug om namens Nederland de punten te verdelen. Ze was het oneens met het songfestival om Klein te diskwalificeren. Daardoor was het \u00d6sterdahl die uit naam van Nederland de punten van de vakjury gaf. Toen hij dat deed, klonk luid boegeroep vanuit de zaal. Eerder op de avond kreeg \u00d6sterdahl al te maken met luid gejoel. Dat was toen hij de procedure uitlegde voorafgaand aan de puntenverdeling door de vakjury's:  Voorafgaand aan het songfestival was er veel te doen over de deelname van Isra\u00ebl vanwege de oorlog in de Gazastrook tegen Hamas. Volgens tegenstanders hanteert de organisatie een dubbele standaard door Isra\u00ebl wel toe te laten, terwijl Rusland sinds 2022 niet mag meedoen vanwege de oorlog in Oekra\u00efne. Mede daarom waren de regels over het maken van politieke statements nog verder aangescherpt. Acts mochten al niet over politiek zingen, maar nu werden bijvoorbeeld ook de vlaggenregels aangescherpt. Alleen vlaggen van deelnemende landen mochten worden getoond en publiek werd bij de ingang zeer streng gecontroleerd. Toch waren er, net als in de halve finales, wel wat kleine politieke statements te zien.  Zo riep de Ierse deelnemer Bambie Thug \"Love will always triumph hate\" (Liefde zal altijd haat overwinnen) aan het eind van diens nummer. Dat kon als het eerste politieke statement van de avond worden opgevat. Toen de vakjury de punten uitdeelde, had de artiest een afbeelding van een watermeloen achter zich. Watermeloenen worden vaker gebruikt als symbool door pro-Palestijnse activisten omdat die dezelfde kleuren hebben als de vlag van Palestina.  Tijdens het optreden van Isra\u00ebl was het onrustig in de zaal. Eden Golan kreeg tijdens haar ballad Hurricane te maken met zowel boegeroep als luid applaus. Op het moment dat de punten aan Isra\u00ebl kenbaar werden gemaakt, was hard gejoel te horen. Tijdens de repetities van 's middags onderbrak de Franse zanger Slimane zijn nummer Mon Amour met een pleidooi voor verbroedering. Dat herhaalde hij tijdens de finale niet.  En hoewel binnen in de Malm\u00f6 Arena werd feestgevierd, was het buiten onrustig. Duizenden mensen waren samengekomen om te protesteren, zag persbureau Reuters. Veel van hen droegen Palestijnse vlaggen en riepen \"Eurovision united by genocide\" wat een verbastering is van de offici\u00eble slogan van het festival: \"United by music\".  Vlak voor de start van de finale werden meerdere pro-Palestijnse activisten opgepakt. De politie gebruikte onder meer pepperspray om demonstranten uit elkaar te drijven. Verschillende mensen kwamen daardoor op de grond terecht. Ook de Zweedse klimaatactiviste Greta Thunberg, met een keffiyeh, een Palestijnse sjaal om haar hals, werd aangehouden, maar was later toch weer te zien bij de arena.  Bij het Nederlandse publiek gingen de meeste stemmen naar Isra\u00ebl, waardoor Golan 12 punten kreeg. De tweede plek van de Nederlandse televoters (en daarmee 10 punten) ging naar Kroati\u00eb. De uiteindelijke winnaar Nemo kreeg van het Nederlandse publiek 7 punten. De Nederlandse vakjury gaf wel twaalf punten aan Nemo.  Na de winst reageerde Nemo emotioneel. \"Ik hoop dat deze wedstrijd zijn belofte kan waarmaken en kan staan voor vrede en waardigheid voor elke persoon\", zei de artiest na het in ontvangst nemen van de bokaal. Bekijk hier het optreden van songfestivalwinnaar Nemo terug: "}, {"ID": 2520128, "url": "https://nos.nl/artikel/2520128-oud-minister-gehandicaptenzaken-rick-brink-38-overleden", "title": "Oud-'minister Gehandicaptenzaken' Rick Brink (38) overleden", "date_time": "2024-05-11T23:51:10+0200", "text": "CDA-fractievoorzitter in de Provinciale Staten van Overijssel Rick Brink (38) is onverwachts overleden. Dat bevestigt een woordvoerder van het CDA aan RTV Oost. Brink verwierf in 2019 landelijke bekendheid als officieuze minister van Gehandicaptenzaken, een functie die in het leven werd geroepen door KRO-NCRV om mensen met een beperking te vertegenwoordigen. Brink, die zelf in een rolstoel zat, werd bij een live-uitzending verkozen tot 'minister', iets waarvoor hij wekenlang campagne had gevoerd. Hij vervulde de functie tot 2021. Hij bleef daarna actief bij KRO-NCRV als adviseur inclusie. Zo werd Rick Brink verkozen tot de eerste minister van Gehandicaptenzaken:  Voor 2019 was hij al jaren actief als politicus. Zo was hij fractievoorzitter in de gemeenteraad van Hardenberg. Een paar uur voor zijn overlijden was hij nog aanwezig bij de molen Oelem\u00f6lle in Hardenberg. Daar was hij bij de opening van een camerasysteem, waarmee mensen met een beperking vanaf de grond kunnen zien hoe de molen werkt.  CDA-leider Bontenbal zegt dat zijn partij verslagen is door het overlijden. \"Rick was geliefd in onze partij. Onvermoeibaar zette hij zich in voor het CDA, ook in moeilijke tijden. Zijn andere grote missie was om mensen met een beperking volwaardig deel te laten zijn van de samenleving. Hij was daarin echt een boegbeeld en een enorme doorzetter.\" NSC-leider Omtzigt spreekt op X van een enorm verlies. \"Ricks optimisme en enthousiasme was echt aanstekelijk.\" En ook BBB-leider en provinciegenoot Van der Plas reageert op X: \"Je hebt gigantisch veel betekend en was een inspiratie voor veel mensen en gehandicapten in het bijzonder.\"  Ook KRO-NCRV heeft gereageerd op het overlijden van Brink. \"We zijn geschrokken en verdrietig door het veel te vroege overlijden van Rick Brink\", staat in een verklaring. De omroep spreekt van \"een inspiratie voor velen en, met zijn passie en onge\u00ebvenaarde enthousiasme, de beste minister van Gehandicaptenzaken die we ooit hebben kunnen wensen\". \"KRO-NCRV is Rick enorm dankbaar voor alles wat hij heeft betekend voor ons en iedereen met een beperking. Wij wensen zijn nabestaanden veel sterkte en kracht toe.\" "}, {"ID": 2520120, "url": "https://nos.nl/artikel/2520120-nederlander-71-dood-na-ongeluk-met-mountainbike-in-duitsland", "title": "Nederlander (71) dood na ongeluk met mountainbike in Duitsland", "date_time": "2024-05-11T23:01:17+0200", "text": "Door een valpartij met een mountainbike is vrijdagmiddag een 71-jarige Nederlander omgekomen in Duitsland. De man was bezig aan een fietstocht bij de plaats Schmidt in de Eifel, in de deelstaat Noordrijn-Westfalen. Daar is hij ten val gekomen op een smal mountainbikepad. Pogingen om hem te reanimeren mochten niet baten. De man was samen met zijn 34-jarige zoon gaan fietsen toen hij rond 11.00 uur ten val kwam. Omdat het ongeluk gebeurde in onherbergzaam gebied, moesten de hulpdiensten met quads worden vervoerd door de brandweer, meldt de krant Aachener Zeitung. De politie stelt een onderzoek in naar de toedracht van het ongeluk."}, {"ID": 2520525, "url": "https://nos.nl/artikel/2520525-stroom-op-rantsoen-in-oekraine-door-russische-aanvallen-op-energienetwerk", "title": "Stroom op rantsoen in Oekra\u00efne door Russische aanvallen op energienetwerk", "date_time": "2024-05-14T22:38:39+0200", "text": "In Oekra\u00efne is de stroom op rantsoen. Door grootschalige Russische aanvallen op energiecentrales is een tekort ontstaan op het stroomnet. Om het net stabiel te houden, moet het elektriciteitsgebruik noodgedwongen worden beperkt. \"Van 21.00 tot 23.59 uur zijn we gedwongen om gecontroleerde noodstops in te voeren in alle regio's van Oekra\u00efne\", schreef de Oekra\u00efense netbeheerder Ukrenergo eerder vandaag op chatapp Telegram. 10 procent van de hoofdstad Kyiv zou momenteel zonder stroom zitten als gevolg van het stroomrantsoen. Ondernemingen krijgen morgen de hele dag te maken met beperkingen, verwacht de netbeheerder.  De afgelopen maanden voert Rusland met grote regelmaat luchtaanvallen uit op de Oekra\u00efense energiesector. Moskou stelt dat het Oekra\u00efense energienet een legitiem militair doelwit is. Ook speelt mee dat de Russen de kerncentrale van Zaporizja bezet houden, de grootste kerncentrale van Europa. Op dit moment kan die daarom niet bijdragen aan de Oekra\u00efense stroomvoorziening. Oekra\u00efne ziet zich daardoor al gedwongen recordhoeveelheden elektriciteit te importeren uit Europese buurlanden. Naar schatting importeerde het land vandaag meer dan 21 duizend megawattuur (MWh), maar dat is niet genoeg. "}, {"ID": 2520524, "url": "https://nos.nl/artikel/2520524-georgische-betogers-bezetten-belangrijk-kruispunt-in-hoofdstad", "title": "Georgische betogers bezetten belangrijk kruispunt in hoofdstad ", "date_time": "2024-05-14T22:23:13+0200", "text": "Duizenden demonstranten hebben een belangrijk kruispunt in de Georgische hoofdstad Tbilisi bezet nadat het parlement een omstreden wet had aangenomen die door de oppositie en westerse landen als autoritair wordt bestempeld. De demonstranten kwamen samen op het Heldenplein, een kruispunt waar het verkeer uit verschillende wijken samenkomt. Ze demonstreren al weken tegen de nieuwe wet, die regelt dat media en organisaties die meer dan 20 procent van hun financiering uit het buitenland ontvangen zich moeten laten registreren als 'buitenlands agent'. De regering zegt dat de wet nodig is om een halt toe te roepen aan \"schadelijke buitenlandse actoren\" die de politiek in Georgi\u00eb zouden proberen te destabiliseren.  Tegenstanders vrezen dat de wet ertoe leidt dat Georgi\u00eb zich meer gaat richten op Rusland en minder op de Europese Unie. Ook Rusland heeft een 'buitenlandse agentenwet' die daar wordt gebruikt om kritische journalisten en mensenrechtenorganisaties te muilkorven. Na een aantal eerdere stemmingen over de wet, werd die vandaag met 84 tegen 30 stemmen definitief aangenomen door het parlement. Tijdens de stemming probeerde een menigte demonstranten metalen barri\u00e8res bij het parlementsgebouw te doorbreken. Volgens de politie zijn dertien betogers gearresteerd. Georgische media melden dat zeker \u00e9\u00e9n van hen ernstige snijwonden en kneuzingen aan zijn hoofd heeft.  De Amerikaanse regering heeft Georgi\u00eb gewaarschuwd geen \"tegenstander van het westen\" te worden door de kant van Rusland te kiezen. De Amerikaanse onderminister van Buitenlandse Zaken Jim O'Brien sprak de vrees uit dat de goedkeuring van de \"buitenlandse agentenwet\" een \"keerpunt\" kan zijn zijn in de geschiedenis van de voormalige Sovjetstaat. In zijn reactie suggereerde O'Brien dat de Amerikaanse financiering van Georgi\u00eb binnenkort zou kunnen worden ingetrokken. De VS heeft miljarden dollars uitgegeven aan de wederopbouw van Georgi\u00eb na de val van de Sovjet-Unie. Er staat nog eens honderden miljoenen aan steun gepland. "}, {"ID": 2520523, "url": "https://nos.nl/artikel/2520523-duitse-politicus-krijgt-boete-voor-gebruik-nazislogan", "title": "Duitse politicus krijgt boete voor gebruik nazislogan", "date_time": "2024-05-14T22:17:49+0200", "text": "Bj\u00f6rn H\u00f6cke, een kopstuk van de rechts-populistische partij Alternative f\u00fcr Deutschland (AfD) is veroordeeld tot een boete voor het gebruik van een nazislogan tijdens een toespraak. Hij moet 13.000 euro betalen, besliste een rechtbank in de stad Halle. De zaak draaide om een campagnetoespraak van H\u00f6cke in 2021 waarin hij de nazi-leus \"Alles f\u00fcr Deutschland\" (Alles voor Duitsland) uitsprak. Die slogan werd gebruikt door de Sturmabteilung van de nazi's, de SA. Die slogan is net als andere nazi-symboliek verboden in Duitsland. H\u00f6cke, een voormalig geschiedenisdocent, zei tijdens de behandeling van de zaak dat hij niet wist dat de slogan een nazi-geschiedenis had. De aanklagers noemden dat onbegrijpelijk en ongeloofwaardig. De rechters gaan daarin mee. De voorzitter van de rechtbank noemde H\u00f6cke \"een welbespraakte, intelligente man, die weet wat hij zegt\".  De aanklagers hadden een voorwaardelijke straf van zes maanden ge\u00ebist, de advocaten van H\u00f6cke hadden voor vrijspraak gepleit. Het vonnis in de rechtszaak tegen de politicus komt enkele maanden voor de regionale verkiezingen in Th\u00fcringen, waar hij zich kandidaat wil stellen. De partij gaat in de oostelijke deelstaat aan kop in de peilingen. H\u00f6cke is sinds 2013 partijleider voor de AfD in Th\u00fcringen. De binnenlandse veiligheidsdienst heeft de AfD juist in die deelstaat als rechts-extremistisch bestempeld. "}, {"ID": 2520522, "url": "https://nos.nl/artikel/2520522-met-steeksleutel-17-zelf-even-losschroeven-maar-3-500-stoelen-uit-euroborg-waren-zo-weg", "title": "Met steeksleutel 17 zelf even losschroeven, maar 3.500 stoelen uit Euroborg waren zo weg", "date_time": "2024-05-14T22:05:04+0200", "text": "FC Groningen-supporters mochten vandaag (met steeksleutel 17) een stoel van de Noordtribune uit de Euroborg mee naar huis nemen. De tribune van de fanatieke aanhang van de club wordt komende zomer namelijk omgebouwd tot staantribune. De 3.500 zitjes waren snel weg, schrijft RTV Noord. Iedereen mocht maximaal drie groene stoelen mee naar huis nemen. FC Groningen zegt dat het vanmiddag \"een drukte van jewelste\" was in het stadion. Mensen moesten de stoeltjes overigens zelf losschroeven. \"Dat is toch leuk om te hebben als je thuis een wedstrijd kijkt?\", zegt een van de fans en nieuwe stoeleigenaren tegen de regionale omroep. Een groep studenten neemt gezamenlijk twaalf stoelen mee naar huis. \"We gaan een mooie tribune bouwen\", aldus een van hen.  Toch hadden sommigen ook andere plannen met de klapstoelen. Inmiddels worden de eerste groene zitjes al te koop aangeboden op Marktplaats. Deze FC Groningen-supporter is daar niet blij mee:   De onderste ring van de Noordtribune wordt vanaf het nieuwe seizoen een zogenoemde safe standing. Supporters kunnen de wedstrijd staand volgen achter een ijzeren constructie. Vanaf media 2025 zijn dat soort safe standing-plaatsen verplicht in Nederlandse stadions op plekken waar supporters veelvuldig staan. Toch wordt de safe standing in de Euroborg ook uitgerust met klapstoelen. Tijdens internationale duels moeten ze worden uitgeklapt. De werkzaamheden aan de Noordtribune moeten voor de start van het nieuwe seizoen zijn afgerond. De eerste speelronde in de eredivisie is in het weekend van vrijdag 9 tot en met zondag 11 augustus. "}, {"ID": 2520520, "url": "https://nos.nl/artikel/2520520-grote-verandering-van-googles-zoekmachine-op-komst-met-veel-ai", "title": "Grote verandering van Googles zoekmachine op komst, met veel AI", "date_time": "2024-05-14T22:02:17+0200", "text": "Google gaat een van de bekendste en meest waardevolle stukjes internet op de schop gooien: z'n eigen zoekmachine. Wat ooit begon als een pagina met tien linkjes is in de loop der jaren veranderd in een plek waar je - zonder door te klikken naar een website - steeds meer informatie krijgt. Dit jaar zet het bedrijf een nieuwe grote stap, met een centrale rol voor AI (kunstmatige intelligentie). In de VS zijn de veranderingen direct zichtbaar, andere landen volgen later dit jaar. Wanneer Nederland aan de beurt is, is nog niet duidelijk. Voor de jaarwisseling moeten in ieder geval een miljard mensen er toegang toe hebben. De belangen voor Google zijn enorm. Het verdient jaarlijks vele tientallen miljarden euro's aan de advertenties die worden getoond bij zoekresultaten. Grote veranderingen aanbrengen aan wat gebruikers zien, kan vergaande gevolgen hebben. Tegelijkertijd heeft de opkomst van generatieve AI, met ChatGPT voorop, laten zien dat de toekomst van zoeken er anders uitziet. Het bedrijf is een jaar bezig geweest om de veranderingen vorm te geven. Het maakt hiervoor gebruik van zijn AI-technologie die Gemini heet. Het techbedrijf kan op het vlak van AI-ontwikkelingen ook wel een succesje gebruiken. Het blunderde vorig jaar met een voorbeeld in een demonstratie, waardoor het aandeel op de beurs daalde, en eerder dit jaar moest het een afbeeldingengenerator pauzeren vanwege onjuiste historische weergaven. Google wil logischerwijs zo snel mogelijk af van het imago struikelend door de AI-race heen te gaan.  Stel dat je - dit is Googles eigen voorbeeld - de beste yogastudio's in je stad zoekt. Je kunt in \u00e9\u00e9n opdracht meerdere zoekvragen stoppen: wat is de beste, wat hebben ze te bieden en hoe zit het met de loopafstand vanaf een bepaalde wijk? Vervolgens wordt dit allemaal weergegeven in \u00e9\u00e9n overzicht, zonder dat je op een link hoeft te klikken. Dit noemt het bedrijf 'AI Overviews'. Van generatieve AI is bekend dat het veel foutjes maakt, het is afwachten in hoeverre Google dat weet te voorkomen. \"Onderzoek dat anders minuten of zelfs uren had geduurd, kan Google nu in seconden voor je uitvoeren\", zei Liz Reid, die bij de techgigant verantwoordelijk is voor de zoekmachine, tijdens de presentatie vanavond op de jaarlijkse ontwikkelaarsconferentie. Het bedrijf hoopt dus dat gebruikers de zoekmachine inzetten in plaats van dat ze zelf informatie opzoeken en bij elkaar brengen.  Een andere in het oog springende optie is dat je via Google Lens (een beeldherkenningsfunctie) een video kunt opnemen en daarin kunt vragen - letterlijk door te praten - wat iets is en hoe het werkt. Niet letterlijk \u00e9lke zoekresultaat krijgt zo'n met AI gemaakt overzicht, zegt Reid tegen The Verge. In hoeveel gevallen dit gaat gebeuren, is vooralsnog onduidelijk. \"Als je gewoon wil navigeren naar een url, je zoekt op Walmart (een Amerikaanse supermarkt, red.) en je wil naar Walmart.com, dan heeft het weinig zin om AI toe te voegen.\" Het moet vooral worden gebruikt bij wat ze \"complete situaties\" noemt, waar je voorheen Google misschien wel helemaal niet voor gebruikte. Wat onmiddellijk duidelijk is, is dat wat Google vandaag aankondigt grote gevolgen kan hebben. Een flink deel van het web is de afgelopen decennia vormgegeven zodat Google het goed begrijpt. Anders gezegd: Google kan een site maken of breken. Goed vindbaar zijn via de zoekmachine is essentieel. Een bureau dat merken helpt zichtbaar te worden, heeft volgens Bloomberg berekend dat door deze veranderingen mogelijk een kwart van het internetverkeer via Google zal verdwijnen. De praktijk moet uitwijzen of dat ook daadwerkelijk zo is. In de voorbeelden die de zoekgigant toont, is namelijk nog wel een rol weggelegd voor websites - met name voor informatie op detailniveau.  Google is met afstand de belangrijkste zoekmachine wereldwijd. Jarenlang was die positie onbetwist. Tot de komst van ChatGPT, die duidelijk maakte dat de manier van zoeken wel eens heel anders kan worden. Microsoft hoopte daar - via een samenwerking met ChatGPT's maker OpenAI - van te profiteren. Zonder veel succes tot nu toe. Het laat zien dat Googles positie op de zoekmarkt heel stevig is. Dat komt ook omdat het elk jaar vele miljarden euro's betaalt aan Samsung en Apple om de standaard zoekmachine te zijn op de honderden miljoenen apparaten van de twee bedrijven. "}, {"ID": 2520516, "url": "https://nos.nl/artikel/2520516-jongen-16-komt-om-bij-bedrijfsongeval-in-tubbergen", "title": "Jongen (16) komt om bij bedrijfsongeval in Tubbergen", "date_time": "2024-05-14T21:27:08+0200", "text": "Bij een bedrijfsongeluk in Tubbergen is vanmiddag een tiener om het leven gekomen. Volgens regionale omroep Oost gaat het om een jongen van 16 jaar. De omroep schrijft dat het slachtoffer een middelbare scholier is die als stagiair aan het werk was bij een bedrijf. Volgens een woordvoerder van de Arbeidsinspectie werd het slachtoffer ge\u00eblektrocuteerd tijdens werkzaamheden in de kruipruimte van een bedrijfspand. Wat voor bedrijf er in het pand gevestigd is, is niet bekend. De inspectie doet verder onderzoek. "}, {"ID": 2520515, "url": "https://nos.nl/artikel/2520515-scheidsrechter-die-feestvierde-met-winnende-team-mag-van-knvb-nooit-meer-fluiten", "title": "Scheidsrechter die feestvierde met winnende team mag van KNVB nooit meer fluiten", "date_time": "2024-05-14T21:07:37+0200", "text": "Scheidsrechter Jan Smit uit Opmeer mag van de voetbalbond KNVB nooit meer een wedstrijd fluiten nadat hij afgelopen zondag feest vierde met het winnende team van de wedstrijd die hij vlak daarvoor zelf had geleid. De kampioenswedstrijd in de vierde klasse werd afgelopen weekend gewonnen door St. George uit Spierdijk. De scheidsrechter deelde vier rode kaarten uit aan tegenstander SV De Valken. Drie rode kaarten waren voor spelers, eentje was voor de trainer. De 61-jarige scheidsrechter telde 15 minuten blessuretijd bij. Tijdens deze extra speeltijd maakte de keeper van St. George de gelijkmaker die het kampioenschap voor de club uit Spierdijk bezegelde.  Toen de champagne vervolgens werd ontkurkt, hoste en zong de scheidsrechter zelf mee op het podium. Smit - die ook zanger is - bracht vervolgens de Hollandse hit Engelbewaarder van Marco Schuitmaker ten gehore. Zelf zegt de scheidsrechter dat hij de winst niet aan het vieren was met de spelers. \"Ik heb alleen een lied gezongen en de schaal een keer omhooggehouden. Dat is het enige. Ik vind het te triest voor woorden dat de KNVB mij daarom afvoert\", zegt hij in een reactie tegen NH. De actie viel echter niet in goede aarde bij tegenstander SV De Valken. De club diende een klacht in bij de voetbalbond. \"Anderen moeten maar beoordelen of het normaal is dat een scheidsrechter na afloop van de wedstrijd het verdiende kampioenschap van St. George op uitbundige wijze meeviert\", zo schreef de club in een statement.  De KNVB zegt verschillende klachten te hebben binnengekregen over de actie van Smit. \"Vanmorgen hebben wij meneer Smit gebeld en verteld dat hij geen wedstrijden meer mag fluiten. Wij verwachten een neutrale houding van een scheidsrechter en dat beide ploegen met respect worden behandeld. Daar hoort deze houding natuurlijk niet bij\", aldus woordvoerder Daan Schippers van de KNVB. De scheidsrechter werd in 2021 ook al een keer berispt door de voetbalbond vanwege \"onbehoorlijk gedrag\". De KNVB gaf hem een jaar later een tweede kans. \"Dit was de spreekwoordelijke druppel die de emmer deed overlopen\", aldus de woordvoerder. Smit noemt dat \"lachwekkend\". \"De KNVB heeft geen onderzoek gedaan en alleen \u00e9\u00e9n video bekeken. Ik ga ervan uit dat het fluiten nu is afgelopen, maar ik ga niet meer zoals twee jaar geleden op mijn knie\u00ebn\", aldus Smit. "}, {"ID": 2520512, "url": "https://nos.nl/artikel/2520512-boten-straat-van-gibraltar-geadviseerd-bij-kust-te-blijven-om-orka-aanvallen", "title": "Boten Straat van Gibraltar geadviseerd bij kust te blijven om orka-aanvallen", "date_time": "2024-05-14T20:26:48+0200", "text": "Kleinere boten in de Straat van Gibraltar doen er goed aan om in de zomermaanden in de buurt van de kust te blijven. Dat adviseren de Spaanse autoriteiten, nadat orka's zondag een zeilboot in de zee-engte tussen Spanje en Marokko tot zinken hadden gebracht bij weer een nieuwe aanval door de dieren. In ondiepere kustwateren is de kans op een aanval door orka's kleiner, zo stellen experts. De blauwvintonijnen waarop de orka's jagen, zwemmen in diepere wateren.  Een groep orka's in de Straat van Gibraltar teistert al jaren kleinere boten in de wateren van Spanje, Portugal en Marokko. Zo telde een Spaans-Portugees team van zeeonderzoekers sinds 2020 ruim 700 incidenten met boten en orka's. Een grote meerderheid van de aanvallen was gericht tegen zeilboten of catamarans, in enkele gevallen ging het om vissersboten of motorboten. Wetenschappers hebben geen verklaring voor de agressie; voor zover bekend is het gedrag van deze groep orka's uniek. Daarnaast hebben ze een specifieke manier van aanvallen ontwikkeld: de zwaardwalvissen zwemmen naar de achterkant van het schip en slaan op het roer, tot de boot stilvalt. Daarna stopt de aanval.  Datzelfde gebeurde afgelopen zondag. Een vijftien meter lange zeilboot voer door de zeestraat toen meerdere orka's de boot vanuit het niets begonnen te rammen. Daarbij raakte het roer beschadigd en ontstond een lek. De twee opvarenden van de boot sloegen alarm en konden worden opgepikt door een olietanker. Het gehavende schip raakte op drift en zonk uiteindelijk. "}, {"ID": 2520511, "url": "https://nos.nl/artikel/2520511-conflicten-dwingen-recordaantal-mensen-te-vluchten-in-eigen-land", "title": "Conflicten dwingen recordaantal mensen te vluchten in eigen land", "date_time": "2024-05-14T20:08:16+0200", "text": "De conflicten in Sudan, Gaza en de Democratische Republiek Congo hebben het aantal mensen dat in eigen land op de vlucht is naar recordhoogte doen stijgen. Eind 2023 waren 75,9 miljoen mensen 'intern ontheemd', blijkt uit cijfers van het Internal Displacement Monitoring Centre (IDMC), een Noorse ngo. Dat zijn 4,8 miljoen mensen meer dan een jaar eerder. 68 miljoen van de intern ontheemden zijn op de vlucht wegens conflict en geweld. Natuurrampen dwongen 7,7 miljoen anderen tot verplaatsing binnen de eigen landsgrenzen. In vijf jaar tijd is het aantal intern ontheemden dat vluchtte voor geweld met 22,6 miljoen toegenomen: een stijging van 49 procent. Volgens het rapport komt dit met name door de Russische inval in Oekra\u00efne en door conflicten in Ethiopi\u00eb, Congo en Sudan. In dat laatstgenoemde land telde het IDMC eind 2023 9,1 miljoen intern ontheemden; het hoogste aantal dat in een land werd vastgesteld sinds de organisatie in 2008 begon met tellen. Bloedige conflicten op het Afrikaanse continent In Sudan brak meer dan een jaar geleden een nieuwe burgeroorlog uit. De paramilitaire groepering Rapid Support Forces (RSF) probeerde toen de macht over te nemen. Plunderingen, seksueel en etnisch geweld zijn aan de orde van de dag en hulp vanuit de internationale gemeenschap komt maar moeizaam op gang. In de Ethiopische regio Tigray stierven tussen 2020 en 2022 naar schatting 600.000 mensen, als gevolg van een burgeroorlog. De Ethiopische premier Ahmed sloot Tigray volledig af van de buitenwereld, waardoor ruim 5 miljoen mensen zonder stroom en medicijnen kwamen te zitten. Sinds november 2022 is er een vredesakkoord met Volksbevrijdingsfront TPLF, maar in delen van Ethiopi\u00eb laait het conflict inmiddels weer op. In de Democratische Republiek Congo woeden al decennialang conflicten tussen verschillende etnische groepen en milities. De afgelopen maanden wordt het geweld met name in het oosten van het land heviger, schreef het Rode Kruis onlangs. Rebellenbeweging M23 is in gevecht met het overheidsleger en weet delen van de provincie Noord-Kivu te veroveren. Behalve het aantal intern ontheemden telt het IDMC ook het aantal vluchtbewegingen dat mensen maken binnen hun landsgrenzen. Vorig jaar waren dat er 46,9 miljoen: 20,5 miljoen wegens geweld, 26,4 miljoen als gevolg van natuurrampen. Mensen die moeten vluchten wegens natuurrampen kunnen vaak sneller terugkeren naar huis. Daardoor vormt deze groep een relatief klein deel van het totaal aantal intern ontheemden. Het aantal vluchtbewegingen is hoog omdat mensen zich vaak meerdere keren moesten verplaatsen. Bijna twee derde van de vluchtbewegingen met geweld als aanleiding vond plaats in Sudan, de Democratische Republiek Congo en Gaza.  De overgrote meerderheid van alle mensen die wereldwijd op de vlucht zijn, is intern ontheemd. Volgens het internationaal recht moeten zij door hun eigen overheid beschermd worden, maar volgens VN-vluchtelingenorganisatie UNHCR gaat dat in de praktijk vaak anders. Dat maakt deze groep extra kwetsbaar, waarschuwt de organisatie.  "}, {"ID": 2520509, "url": "https://nos.nl/artikel/2520509-24-aangiften-tegen-modellenscout-die-jonge-slachtoffers-digitaal-misbruikte", "title": "24 aangiften tegen 'modellenscout' die jonge slachtoffers digitaal misbruikte", "date_time": "2024-05-14T19:53:33+0200", "text": "24 meisjes hebben inmiddels aangifte gedaan tegen een 26-jarige man uit Den Haag die onlangs is opgepakt voor het verspreiden van kinderporno. Dat bleek vanmiddag tijdens een eerste inleidende zitting in de rechtbank in Den Haag. Ibrahim A. deed zich voor als modellenscout en misbruikte meisjes tussen de 6 en 14 jaar oud online. De man werd op 6 februari aangehouden. Op zijn computer werden zeker 3000 kinderpornografische bestanden gevonden. De Hagenaar legde ook al een bekentenis af, schrijft Omroep West. Het misbruik speelde van januari 2021 tot juni vorig jaar. De verdachte deed zich voor als een jonge vrouw die werkte voor een modellenbureau. A. begon met onschuldige gesprekken met de jonge meisjes maar werd daarna dwingender. Hij haalde de slachtoffers over om ontuchtige handelingen met zichzelf uit te voeren en dit te filmen.  De zaak kwam in januari 2022 aan het licht toen een Belgische vader van een 9-jarig meisje het misbruik ontdekte en aangifte deed. De Belgische politie traceerde het IP-adres van de verdachte tot in Nederland en vroeg de Nederlandse politie om hulp. Die nam het onderzoek vervolgens over. Het Openbaar Ministerie (OM) beschuldigt de man van ontucht en het bezit van kinderporno, bleek op de eerste zitting. Op de voorlopige dagvaarding staan negen slachtoffers genoemd, maar volgens de officier van justitie zijn er inmiddels al 24 slachtoffers ge\u00efdentificeerd. De politie is nog altijd bezig met het identificeren van meer slachtoffers, zei de officier van justitie. \"Dat is een immense klus.\" De politie verwacht hier nog tot augustus mee bezig te zijn.  De verdachte zal de politie daarbij helpen, verklaarde de officier van justitie. Tegen de politie zei hij dat hij verslaafd is aan sexting, ofwel het versturen van seksueel getinte berichtjes of foto's of filmpjes van jezelf. De man wordt nog psychiatrisch onderzocht. \"Ik vind het moeilijk om de juiste woorden te vinden om mijn excuus over te brengen\", zei A. vandaag in de rechtbank. \"Ik hoop dat er voor slachtoffers een eind is gekomen aan een periode van angst.\" "}, {"ID": 2520508, "url": "https://nos.nl/artikel/2520508-honderden-varkens-dood-bij-boerderijbrand-in-mussel", "title": "Honderden varkens dood bij boerderijbrand in Mussel ", "date_time": "2024-05-14T19:45:14+0200", "text": "In het Groningse dorp Mussel heeft vanmiddag een grote brand gewoed in een schuur van een varkensboerderij. In de schuur zaten honderden varkens. Die zijn waarschijnlijk allemaal dood, aldus een woordvoerder van de brandweer. De brand brak rond 16.30 uur uit in \u00e9\u00e9n van de vijf loodsen op het terrein. Bij de brand kwam in eerste instantie veel zwarte rook vrij. De rookpluimen waren tot in Assen te zien, schrijft RTV Noord. De N366 werd vanwege de rook afgesloten voor het verkeer. Ook werd er een NL-Alert in de omgeving verstuurd. De brand bleef beperkt tot \u00e9\u00e9n schuur. Die is volledig verloren gegaan. Ook in de naastgelegen schuren worden varkens gehouden. Het is niet duidelijk of daar dieren gewond zijn geraakt, bijvoorbeeld door de rook. Een veearts is ter plaatse om de dieren te controleren.  Bij de brand raakten geen mensen gewond, zegt een woordvoerder van de brandweer tegen de omroep. Wel is er iemand uit voorzorg nagekeken in de ambulance. Rond 19.00 uur was het vuur onder controle. De brandweer verwacht nog enige tijd bezig te zijn met nablussen en opruimen. Ook bij het nablussen komt nog rook vrij, aldus de veiligheidsregio. "}, {"ID": 2520506, "url": "https://nos.nl/artikel/2520506-nobelprijswinnende-schrijver-alice-munro-92-overleden", "title": "Nobelprijswinnende schrijver Alice Munro (92) overleden", "date_time": "2024-05-14T19:10:35+0200", "text": "De Canadese schrijver Alice Munro is op 92-jarige leeftijd overleden. Munro schreef korte verhalen en kreeg daarvoor in 2013 de Nobelprijs voor de Literatuur. Munro werd geboren in de Canadese provincie Ontario en begon als tiener met het schrijven van korte verhalen. Het duurde nog zo'n twintig jaar voor haar eerste bundel verscheen, maar dat leverde haar in 1968 direct een grote Canadese literaire prijs op. Erna publiceerde ze om de paar jaar een nieuwe verhalenbundel. Veel van Munro's verhalen spelen zich af in kleine dorpen in Ontario en gaan over problematische relaties tussen mannen en vrouwen.  Munro's roem groeide gestaag en ze werd in de loop der jaren veelvuldig bekroond. Haar stijl werd geroemd om de eenvoud en helderheid. Munro schreef nooit een roman, maar haar verhalen hadden wel de zeggingskracht en literaire diepte van romans, schreven recensenten. Toen Munro elf jaar geleden de Nobelprijs werd toegekend, noemde het comit\u00e9 haar \"de meester van het hedendaagse korte verhaal\". Ook werd ze ooit \"de Canadese Tsjechov\" genoemd, verwijzend naar de legendarische 19de-eeuwse Russische schrijver.  Munro's laatste bundel, Dear Life, verscheen in 2012. In het Nederlands werd het vertaald als Lief leven. Andere Nederlandse titels zijn De mannen van Jupiter, De liefde van een goede vrouw en Weg van haar. Munro kampte al jaren met haar gezondheid, onder meer met dementie. Haar broze gestel was ook de reden dat ze in 2013 niet in Stockholm was voor de uitreiking van de Nobelprijs. Munro overleed gisteren in een verzorgingstehuis in Ontario."}, {"ID": 2520500, "url": "https://nos.nl/artikel/2520500-nederland-deed-melding-van-onveilige-sfeer-tijdens-songfestival", "title": "Nederland deed melding van onveilige sfeer tijdens songfestival", "date_time": "2024-05-14T18:45:31+0200", "text": "Nederland heeft vrijdag officieel melding gedaan van een onveilige sfeer in de Malm\u00f6 Arena tijdens het Eurovisie Songfestival. AVROTROS geeft verder geen details over wat dat gevoel van onveiligheid precies veroorzaakte. AVROTROS zegt dat de melding is gedaan bij de EBU, de organisatie van het songfestival. Dat gebeurde een dag voor de diskwalificatie van Joost Klein en een dag nadat Klein had opgetreden in de halve finale. De omroep benadrukt dat deze melding niks te maken heeft met de uitsluiting van Klein. \"Ik kan bevestigen dat we een klacht hebben ingediend bij de EBU, omdat we ons onveilig voelden in de delegatiebubbel\", bevestigt een woordvoerder van AVROTROS aan de NOS. \"Dat hebben we vrijdag gedaan, maar we hebben daar nog geen reactie op gehad.\"  Het verhaal sluit aan bij opmerkingen over de sfeer van deelnemers uit onder meer Litouwen, Ierland en Noorwegen. Die spraken eerder al van een gespannen sfeer. De Noorse band G\u00e5te overwoog voor de finale zelfs om zich terug te trekken. \"Dat was tot de laatste seconde een optie\", zei gitarist Magnus B\u00f8rmark tegen de Noorse krant Aftenposten. B\u00f8rmark stelt, doelend op de commotie rond de deelname van Isra\u00ebl, dat deelnemers door de organisatie in een politieke rol werden gedwongen. \"Uiteindelijk hebben we constructieve gesprekken gevoerd met de EBU. Dat ging net goed genoeg om ermee door te gaan\", zei de Noorse deelnemer.  De Ierse inzending Bambie Thug had ook felle kritiek op de organisatie. De non-binaire artiest zei zaterdag niet te hebben deelgenomen aan de generale repetitie vanwege een \"situatie\" backstage. Bambie Thug stelde dat de Isra\u00eblische omroep KAN \"twee, drie keer heeft aangezet tot geweld tegen mij\". De artiest meldde dat bij de organisatie, die er achteraan zou gaan, maar de Ierse deelnemer kreeg daarna geen antwoord meer. De EBU kwam gisteren met een verklaring over de artiesten die \"hun ontevredenheid hadden laten blijken\". De organisatie legt de verantwoordelijkheid daarvoor bij de deelnemers zelf. \"We betreuren het dat sommige delegaties op het Eurovisie Songfestival in Malm\u00f6 niet de geest van de regels en de competitie respecteerden\", staat in de verklaring te lezen. De EBU zegt met een aantal delegaties te hebben gesproken \"over verschillende kwesties die onder onze aandacht zijn gebracht\". De organisatie wil de gebeurtenissen samen met de delegaties evalueren \"om op een positieve manier verder te gaan en ervoor te zorgen dat de waarden van het evenement door iedereen worden gerespecteerd\".   Er was ook kritiek op een systeem dat boegeroep uit het publiek dempt. Daardoor zou de zaal minder goed te horen zijn geweest, onder meer tijdens de Isra\u00eblische inzending. De Portugese publieke omroep RTP is daar verbolgen over, maar het is onduidelijk of het systeem daadwerkelijk is ingezet. De EBU beloofde vooraf dat niet te zullen doen. De kritiek staat los van de uitsluiting van Joost Klein. Hij zou een dreigende beweging naar een cameravrouw hebben gemaakt. Daarover zei AVROTROS zaterdag al de straf disproportioneel te vinden. De EBU liet gisteren in een verklaring weten nog altijd volledig achter het besluit te staan om Klein te diskwalificeren en gaf aan dat dit besluit unaniem was genomen. Gisteren liet de Zweedse politie weten dat het onderzoek naar het incident versneld wordt uitgevoerd. Begin juni moet duidelijk worden of Joost Klein wordt vervolgd.  \"De melding van AVROTROS vandaag is de zoveelste in een reeks van kritiek vanuit deelnemende landen op het beleid en handelen van de EBU. Dat er na een Eurovisie Songfestival zoveel kritiek op de organisatie naar buiten komt, is zeer uitzonderlijk. De kritiek van de artiesten gaat vooral over situaties die plaatsvonden in de zogenoemde 'Delegation Bubble'. Daar komen alleen artiesten en hun aanhang; journalisten zijn er niet welkom. Het is dan ook moeilijk om te checken wat daar allemaal is gebeurd. Alle meldingen zetten de verhoudingen tussen de EBU en de deelnemende omroepen op scherp. Zonder omroepen die miljoenen euro's neerleggen voor het festival, kan de EBU het evenement niet organiseren. Steeds meer omroepen vinden dat de EBU te veel macht naar zich toetrekt, bijvoorbeeld in het verspreiden van filmpjes en deals met sponsors. Er lijken goede gesprekken nodig om de verhoudingen te herstellen. Want veel omroepen hebben - anders dan anders - hun deelname van volgend jaar nog niet toegezegd.\""}, {"ID": 2520493, "url": "https://nos.nl/artikel/2520493-me-optreden-uva-houdt-actievoerders-niet-tegen-door-tot-aan-eisen-is-voldaan", "title": "ME-optreden UvA houdt actievoerders niet tegen: 'Door tot aan eisen is voldaan'", "date_time": "2024-05-14T18:16:13+0200", "text": "Ondanks het besluit van de Universiteit van Amsterdam (UvA) om niet meer direct met de actievoerders in gesprek te gaan, blijven studenten en universiteitsmedewerkers protestacties organiseren. Dat zegt een van de actieclubs, Amsterdam Encampment, tegen de NOS. Het besluit van de UvA volgt op nieuwe ongeregeldheden bij de universiteit gisteren. Hierbij bleef het ABC-gebouw van de UvA niet gespaard. Een groep actievoerders trok na een vreedzame walk-out het pand binnen en wierp hier barricades op. De UvA deed aangifte van huisvredebreuk en vernieling, waarna de Mobiele Eenheid de actie be\u00ebindigde. Amsterdam Encampment is \"heel boos\" over het politieoptreden van gisteren en vorige week. \"Wij zijn niet verantwoordelijk voor de escalatie\", zegt student en actievoerder Sara Abbasi. \"Het college van bestuur kiest ervoor om geweld te gebruiken tegen studenten en medewerkers.\" De organisatie vraagt naar eigen zeggen al maanden aan de universiteit om de banden te verbreken met Isra\u00eblische universiteiten en instellingen die naar hun zeggen de oorlog in Gaza steunen. \"Het had niet zo ver hoeven komen als de universiteit naar ons had geluisterd.\" Het optreden van de Mobiele Eenheid gisteren bij de demonstratie in Amsterdam:  Ook Irene van Oorschot, lid van Scholars for Palestine - een netwerk van wetenschappers die de protesten steunen - was gisteren bij de demonstratie op de UvA. Ze noemt het \"afgrijselijk\" dat het protest door de ME is opgebroken. \"Ik vind het van een ongekende arrogantie en van ongekende angst voor je eigen gemeenschap dat je opnieuw de politie belt en ME'ers laat inzetten tegen de studenten.\" Bij het ingrijpen door de ME hebben veel actievoerders blauwe plekken opgelopen, zegt ook Abbasi. \"Maar we gaan door tot er aan onze eisen is voldaan.\"  Bij de studentenprotesten op de UvA werd vorige week voor zo'n anderhalf miljoen euro aan schade aangericht. Ook gisteren werden weer vernielingen aangericht. Op videobeelden is te zien dat in zwart geklede personen beeldschermen kapotslaan, en dat muren en ramen zijn beklad. Abbasi zegt dit te betreuren, \"maar het had niet tot dit punt hoeven komen\". De personen die de beeldschermen kapotslaan zijn geen studenten, denkt Van Oorschot. \"Ik heb het idee dat het relschoppers zijn met een politieke agenda, die deze vreedzame demonstratie in een kwaad daglicht proberen te stellen.\" Amsterdam Encampment weet niet wie deze personen zijn, en of ze behoren tot de organisatie, zegt Abassi. \"We zijn een grote beweging.\" Bovendien vindt ze het niet zo belangrijk. \"Spullen zijn te vervangen. De levens in Gaza niet.\" Vernielingen in het UVA-gebouw:   Amsterdam Encampment vindt de eis om de banden te verbreken met Isra\u00eblische universiteiten en instellingen die de oorlog steunen niet onredelijk. \"Universiteiten in Barcelona en Dublin hebben dit al gedaan, net de Haagse Koninklijke Academie van Beeldende Kunsten\", zegt Abbasi.  Ook in Nijmegen zijn er studentenprotesten, maar daar is geen politie ingezet. Op een grasveld naast een universiteitsgebouw zetten actievoerders gisteren hun tenten op. De universiteit vroeg ze gisteravond om te vertrekken, maar daaraan gaven ze geen gehoor. \"Er is alleen een wijkagent langs geweest, die zegt dat we voorlopig mogen blijven zitten\", zegt Ties, woordvoerder van Nijmegen for Palestine. Hij wil alleen met zijn voornaam in het artikel vanwege de gevoeligheden rondom de protesten. Een dag later staat het kampement er nog steeds. \"We zijn heel blij met de sfeer, iedereen is strijdbaar\", zegt Ties. \"Studenten lopen in en uit, omdat ze moeten studeren of naar college gaan. Het is echt een studentenprotest.\" Dat is een groot verschil met de situatie in Amsterdam. De ongeregeldheden in de hoofdstad zijn volgens Ties \"vooral een reactie op de houding van de universiteit, die de boel heeft laten escaleren: meteen ME eropaf\". Volgens hem was het eerste tentenkamp in Amsterdam, vorige week, ook vreedzaam. \"Maar als de ME er vervolgens overheen walst, kan ik me voorstellen dat je een veiliger plek zoekt, en een gebouw gaat bezetten.\" Net als in Amsterdam zijn de studenten in Nijmegen van plan te blijven zitten totdat hun eisen zijn ingewilligd. Ties: \"We hebben vanochtend een overleg gehad met het College van Bestuur. We hebben nogmaals onze eisen gepresenteerd. Ze zeggen hierover in gesprek te zijn, dus we hopen binnenkort iets te horen.\" "}, {"ID": 2520491, "url": "https://nos.nl/artikel/2520491-man-opgepakt-voor-vernielingen-in-uva-gebouw-bij-pro-palestijns-protest", "title": "Man opgepakt voor vernielingen in UvA-gebouw bij pro-Palestijns protest", "date_time": "2024-05-14T18:04:17+0200", "text": "De politie heeft iemand aangehouden vanwege de vernielingen die gisteren werden gepleegd op de Roeterseilandcampus van de Universiteit van Amsterdam. De arrestatie was gisteravond op de Dam, bevestigt een woordvoerder van de politie. Na een pro-Palestijnse betoging op het campusterrein die vreedzaam was verlopen, ging een deel van de demonstranten het ABC-gebouw van de UvA binnen en richtte daar vernielingen aan. Ook barricadeerden ze in- en uitgangen. Aan het einde van de middag kwam er een einde aan de bezetting, maar toen hield de politie niemand aan. Dat was mede omdat de meeste geweldplegers gemaskerd waren en daardoor onherkenbaar waren, zei de politie gisteren.  De nu opgepakte man werd later alsnog herkend en aangehouden. Hij wordt verdacht van openlijke geweldpleging. De politie is een onderzoek begonnen naar het geweld rond de demonstraties van gisteren en vorige week. Getuigen worden opgeroepen om beeldmateriaal te delen.  Naar aanleiding van het geweld heeft de UvA aangifte gedaan van huisvredebreuk en vernieling. Het universiteitsbestuur heeft besloten om alle gebouwen in elk geval vandaag en morgen dicht te houden, omdat de veiligheid niet kan worden gegarandeerd. Of de universiteit donderdag wel weer opengaat, is nog niet duidelijk. \"Er wordt besproken hoe we zo snel mogelijk open kunnen\", staat in een interne mail die vandaag is verstuurd aan medewerkers.  Die afweging wordt gemaakt in overleg met onder meer de politie en het Openbaar Ministerie. \"We gaan alleen open als we de veiligheid van onze medewerkers en studenten kunnen garanderen.\" "}, {"ID": 2520490, "url": "https://nos.nl/artikel/2520490-tik-op-de-vingers-voor-fortnite-kan-gevolgen-hebben-voor-andere-games", "title": "Tik op de vingers voor Fortnite kan gevolgen hebben voor andere games", "date_time": "2024-05-14T17:53:22+0200", "text": "Kunnen meer gamemakers boetes voor misleidende advertenties verwachten na de sanctie voor Fortnite-maker Epic Games? Of gaan gamemakers zelf hun spellen aanpassen? Het zijn vragen die leven nu de Autoriteit Consument &amp; Markt (ACM) de ontwikkelaar van het razendpopulaire Fortnite een boete van 1,1 miljoen euro heeft opgelegd. De beboete verkoopmethodes in het spel worden ook door andere games toegepast. Dat een gamemaker wordt aangesproken op reclames is uniek. De boete kan ook gevolgen gaan hebben voor andere ontwikkelaars, denkt Rami Ismail, bestuurslid van de brancheorganisatie Dutch Games Association. Hij is blij met de uitspraak van de ACM. \"Ik vind het fijn dat er een duidelijke lijn is. Iedereen weet wat ze er nu aan hebben.\" \"Het bedrag van de boete is echt geen bal voor Fortnite, maar ze moeten het wel aanpassen. Anders gaan er meer boetes volgen\", zegt gamejournalist Simoon Hermus van de Volkskrant. \"Je ziet dat ze er zo toch door geraakt worden.\" Maker Epic Games zegt maatregelen te treffen, maar gaat wel in beroep tegen het besluit. Volgens de producent worden jongeren onder de 16 beter beschermd - mits ze eerlijk aangeven hoe oud ze zijn. Ze kunnen volgens Epic pas aankopen doen als ouders toestemming geven. Wat is Fortnite? In Fortnite kunnen spelers verschillende games spelen. De game is zeven jaar na lancering nog steeds populair en heeft wereldwijd honderden miljoenen gebruikers. Het populairste onderdeel is Battle Royale. Honderd spelers strijden dan met elkaar om als enige over te blijven. Ongeveer iedere 10 weken begint een nieuw seizoen bij Fortnite. Dan is er een nieuw thema en worden ook de locaties in het spel aangepast. Nu staat het spel tot eind mei in het teken van mythes. Fortnite is gratis te downloaden, maar de gebruikers kunnen in het spel wel aankopen doen. Dat doen ze in de online-winkel van Fortnite, waar nieuwe outfits en uitrusting te koop is. Het spel heeft een 'eigen valuta', V-Bucks genaamd. Die kunnen spelers verdienen door overwinningen te boeken, maar ze zijn ook te koop. 1000 V-Bucks staan gelijk aan ongeveer 9 euro. De boete die de ACM nu heeft uitgedeeld is opgelegd vanwege de timers die het spel op producten heeft staan. Die tellen af tot een product niet meer te verkrijgen is, maar volgens het onderzoek van de toezichthouder blijkt dat ook na het aflopen van de timer sommige producten nog wel te koop waren. Dat is misleidend, vindt de ACM. Een andere reden voor de sanctie zijn de teksten die bij de items staan, zoals 'Get it now' of 'Buy now'. Ook dat mag niet, want Fortnite richt zich op kinderen en dan vallen dit soort teksten onder 'agressieve handelspraktijken'. \"Kinderen willen er graag bij horen en er op het schoolplein over vertellen dat ze iets heel zeldzaams hebben. Op dat soort valkuilen wordt ingespeeld en dat is ernstig\", zegt Cateautje Hijmans van den Bergh van de ACM. Uit een representatieve steekproef van onderzoeksbureau Motivaction in 2021 bleek dat kinderen in dat jaar tussen de 12 en 50 euro uitgaven aan Fortnite. \"Het gaat dus om flinke bedragen\", aldus Hijmans van den Bergh.  Het opleggen van tijdsdruk gebeurt ook in andere gratis games. \"Het is een redelijk bekend model en wordt al langer gebruikt in de game-industrie\", zegt Ismail. \"Nederland is best vooruitstrevend op dit gebied. Het is een uitspraak die ook breed invloed gaat hebben.\" Een van die andere gratis games is Roblox. Ook dat spel heeft een eigen 'valuta' (Robux) en miljoenen gebruikers. \"Ik denk dat Roblox wel in het vizier is\", zegt Hermus. \"Er zijn heel veel merken die in Roblox reclame maken. Die bedrijven hebben normaal op televisie te maken met superstrenge regels, maar als je ziet wat ze op Roblox doen, dan zou dat op tv nooit kunnen.\"  Volgens de ACM schaden de handelspraktijken van Fortnite het vertrouwen in de digitale economie. \"Ik hoop dat dit een stevig signaal is naar de hele sector\", zegt Hijmans van den Bergh. Epic Games heeft inmiddels wijzigingen doorgevoerd in het spel. In plaats van een aftellende klok is nu de datum waarop een product voor het laatst te krijgen is te zien. En tijdens de behandeling van het beroep is het voor spelers onder de 18 jaar niet mogelijk om producten te kopen die nog minder dan 48 uur beschikbaar zijn. "}, {"ID": 2520487, "url": "https://nos.nl/artikel/2520487-kabinet-nieuwe-methode-herstel-toeslagen-nog-geen-uitgemaakte-zaak", "title": "Kabinet: nieuwe methode herstel toeslagen nog geen uitgemaakte zaak", "date_time": "2024-05-14T17:24:51+0200", "text": "Het is nog geen uitgemaakte zaak dat een nieuwe methode om slachtoffers van de toeslagenaffaire sneller te compenseren wordt doorgezet. Dat zegt staatssecretaris De Vries. Zij reageert daarmee op berichten dat de kosten via deze methode met miljarden zouden oplopen. De Vries benadrukt dat het om een pilot gaat waarover het kabinet pas eind deze maand beslist. Er staat op dit moment nog niets vast, zegt De Vries. De Stichting Gelijkwaardig Herstel, opgericht door prinses Laurentien en de Toeslagendienst ging er tot nu toe wel degelijk vanuit dat de 'methode Laurentien' door zou gaan. Er is ook al een bedrag van 1,2 miljard euro voor vrijgemaakt in de Voorjaarsnota. De methode om slachtoffers sneller te compenseren is samen met gedupeerden bedacht. Uit een geheime notitie die de NOS inzag bleek gisteren dat voor het herstel langs deze route een miljardenstrop dreigt. Ambtenaren vragen zich af of de grote bedragen die met de compensatie gepaard gaan nog wel uitlegbaar zijn. Gemiddeld krijgen gedupeerden via de nieuwe methode 128.000 euro schadevergoeding. Uit berekeningen in de geheime notitie die de NOS inzag blijkt dat de operatie op deze manier 5 miljard euro duurder kan uitvallen. De Vries wil niet op die bedragen in gaan. Wel erkent ze signalen van ambtenaren te krijgen. Ze wil daarom een zorgvuldig besluit over het vervolg nemen. Volgens haar staat nu nog niets vast over het vervolg van de hersteloperatie. Daar gaat het kabinet nog goed naar kijken. De Vries: \"We hebben bij de aankondiging van deze pilot altijd gezegd dat het uitlegbaar moet zijn. Schaalbaar ook. \" Volgens De Vries kan de pilot nog wel degelijk gestopt worden. \"Daar zitten dillema's bij die van te voren al geschetst zijn en daar zullen we gewoon een keuze in moeten maken. Ik denk dat het belangrijkste is dat we proberen zo goed mogelijk recht doen aan de ouders, aan wat wij hun aangedaan hebben. Secundair daarbij is het geld, maar het moet wel uitlegbaar zijn naar andere ouders en naar de samenleving.\"  Vragen zijn er ook over de verschillen tussen de bedragen die de Stichting van Laurentien toekent aan ouders, en de bedragen die de zogenoemde Commissie Werkelijke Schade uitkeert. Die verschillen zijn soms ruim 100.000 euro. Kamerlid van de VVD Roeling Kamminga zegt daarover: \"Het kan niet zo zijn dat de ene route ruimere compensatie geeft dan de andere, het is tijd dat daar opheldering over komt.\" NSC-leider Omtzigt zegt \"zeer onaangenaam verrast\" te zijn over het nieuws dat de hersteloperatie nog miljarden duurder wordt. \"We hebben nu het nare probleem dat mensen die zwaar gedupeerd zijn achteraan de rij komen te staan.' Hij noemt het een \"moeilijk te controleren proces\" voor Kamerleden. Hij wil uitleg van het kabinet en zegt dat het de onderhandelingen bij de formatie er niet makkelijker op maakt. Staatssecretaris de Vries zegt dat het kabinet binnenkort met een brief aan de Kamer komt. Het is de bedoeling dat de demissionaire ministerraad einde deze maand besluit hoe het verder gaat. "}, {"ID": 2520484, "url": "https://nos.nl/artikel/2520484-meer-aandacht-voor-series-bij-gouden-kalveren-twee-nieuwe-prijzen", "title": "Meer aandacht voor series bij Gouden Kalveren: twee nieuwe prijzen", "date_time": "2024-05-14T17:02:32+0200", "text": "Bij de uitreiking van de Gouden Kalveren komt er meer aandacht voor series. De organisatie van de belangrijkste film- en serieprijzen van Nederland introduceert vanaf de komende editie in september twee nieuwe Gouden Kalveren, speciaal voor seriemakers: beste regisseur en beste scenario. Verder wordt het al bestaande Gouden Kalf voor beste dramaserie voortaan uitgereikt aan de hoofdproducent en creative producer, en niet meer aan het team. Tijdens het Nederlands Film Festival (NFF), waaraan de Gouden Kalveren-uitreiking gekoppeld is, komt er daarnaast meer ruimte voor premi\u00e8res van series en fandagen met bijvoorbeeld de cast van een serie. Om dat mogelijk te maken, heeft het festival streamingdiensten Netflix, Prime Video en Videoland gestrikt als nieuwe sponsoren.  NFF-directeur Silvia van der Heiden onderstreept dat Nederlandse series \"enorm populair\" zijn bij het publiek. \"En dat willen we graag op het festival laten zien\", zegt ze over het besluit om series een prominentere plek te geven. De NFF onderzoekt of het aantal Gouden Kalveren voor series de komende jaren verder uitgebreid kan worden met bijvoorbeeld de categorie\u00ebn camera en montage. Ook wordt er gekeken of er vanaf 2025 een Gouden Kalf voor beste documentaireserie aan het festival toegevoegd kan worden. In totaal zullen er dit jaar 23 Gouden Kalveren worden uitgereikt. "}, {"ID": 2520483, "url": "https://nos.nl/artikel/2520483-australische-klokkenluider-krijgt-bijna-zes-jaar-cel-voor-lekken-afghan-files", "title": "Australische klokkenluider krijgt bijna zes jaar cel voor lekken 'Afghan files'", "date_time": "2024-05-14T17:01:39+0200", "text": "De Australische klokkenluider en voormalige militair David McBride is veroordeeld tot vijf jaar en acht maanden gevangenisstraf vanwege het lekken van staatsgeheimen. De informatie die hij deelde met journalisten van de Australische publieke omroep ABC leidde in 2017 tot de publicatie van 'The Afghan Files', waarin Australische elitetroepen werden beschuldigd van oorlogsmisdaden in Afghanistan. De 60-jarige McBride, een voormalig legerjurist van de Australische elitetroepen Special Air Service (SAS), heeft schuld bekend aan drie aanklachten, waaronder diefstal en het delen van geheime documenten met journalisten. Hij stelde dat hij in het publieke belang handelde en niet wist dat hij een strafrechtelijke overtreding beging, maar het gerechtshof in Canberra schoof dat argument terzijde. Dat Australische elitetroepen oorlogsmisdaden pleegden in Afghanistan werd bevestigd na een uitgebreid onderzoek door onderzoeksrechter Paul Brereton in 2020. Hij concludeerde dat zij tussen 2005 en 2016 zeker 39 ongewapende Afghaanse gevangenen en burgers hebben ge\u00ebxecuteerd.  Het rapport stond vol schokkende details, zoals een ritueel dat blooding werd genoemd. Jonge militairen kregen de opdracht om ongewapende gevangenen dood te schieten, als een soort ontgroeningsritueel. Na de moord werden wapens bij de slachtoffers neergelegd om het te doen lijken op een gevechtssituatie. Een beenprothese van een vermoorde Afghaan werd door de militairen als bierpul gebruikt. Bij de presentatie van het rapport in 2020 sprak toenmalig defensiechef Angus Campbell over \"een egocentrische krijgscultuur\" bij de speciale eenheden. Er was \"een misplaatste nadruk op prestige, status en macht\" en het overtreden van regels was genormaliseerd. De politie en een speciaal onderzoeksbureau zijn bezig zaken voor te bereiden tegen militairen die tussen 2005 en 2016 in Afghanistan hebben gediend. Vorig jaar werd de eerste veteraan vervolgd voor het doodschieten van een ongewapende man in een tarweveld in Uruzgan in 2012. Ook stelde een rechtbank dat een van de bekendste en meest gedecoreerde militairen van Australi\u00eb, Ben Roberts-Smith, waarschijnlijk vier Afghanen heeft vermoord. Hij wordt vooralsnog niet strafrechtelijk vervolgd.  Onder de streep is ruim drie jaar na de presentatie van het rapport dus alleen klokkenluider McBride veroordeeld voor het openbaren van documenten die oorlogsmisdaden aantonen. McBride's zaak maakt veel los in Australi\u00eb. Tijdens de uitspraak werd 'schaam je!' en 'je bent een held, David' geroepen vanaf de publieke tribune. \"Dit is een zwarte dag voor de Australische democratie\", stellen advocaat Kieran Pender van het Australische Human Rights Law Centre en journalist Peter Greste in de Australische krant The Guardian.  Zij pleiten al jaren voor betere wetgeving om klokkenluiders te beschermen en stellen dat ook de journalistiek door deze uitspraak onder druk staat. Australi\u00eb zakte onlangs naar de 39ste plaats op de wereldranglijst voor persvrijheid. Nederland staat op de vierde plek. \"Wat zegt het over onze democratie dat de eerste persoon die gevangen zit niet een oorlogsmisdadiger is, maar een klokkenluider?\", schrijven Pender en Greste. Bovendien verwijten McBride's aanhangers de Australische regering met twee maten te meten. De regering pleit al jaren voor de vrijlating van Wikileaks-oprichter Julian Assange, die wacht op uitlevering naar de Verenigde Staten waar hij wordt beschuldigd van spionage. In 2010 publiceerde WikiLeaks meer dan een kwart miljoen diplomatieke documenten die wandaden van de VS in de oorlogen in Afghanistan en Irak onthulden. Assange kan een maximale gevangenisstraf van 175 jaar krijgen. De Australische premier Albanese heeft al meerdere keren bij president Biden aangedrongen om de zaak tegen Assange te laten vallen.  De veroordeling leidde vandaag zelfs tot een ruzie in het Australische parlement. Elizabeth Watson-Brown, kamerlid van de Groenen, vroeg premier Albanese waarom hij zich niet inzet voor hervormingen om klokkenluiders te beschermen \"en McBride uit de gevangenis te houden\". \"Zijn enige misdaad is het vertellen van de waarheid over oorlogsmisdaden\", zei Watson-Brown. Albanese weigerde te antwoorden, omdat er nog beroep mogelijk is in de zaak. Andrew Wilkie, onafhankelijk parlementslid en oud-klokkenluider, zei dat \"Australische regeringen klokkenluiders haten\". \"De regering wil David McBride straffen als waarschuwing om zo andere klokkenluiders het zwijgen op te leggen\", zei hij. Na de uitspraak sprak McBride zijn aanhangers toe bij het gerechtshof in Canberra. \"Ik ben nog nooit zo trots geweest om Australi\u00ebr te zijn als vandaag. Ik heb misschien de wet overtreden, maar ik heb mijn eed aan het Australische volk en de soldaten die ons beschermen niet gebroken\", zei hij tegen een juichende menigte. Hij gaat in beroep tegen de uitspraak. "}, {"ID": 2520482, "url": "https://nos.nl/artikel/2520482-we-zijn-er-nog-de-vergeten-inheemse-geschiedenis-van-nieuw-amsterdam", "title": "'We zijn er nog!' De vergeten inheemse geschiedenis van Nieuw-Amsterdam", "date_time": "2024-05-14T17:01:35+0200", "text": "Het is een van de topstukken van het Nationaal Archief. Het \"geboortebewijs van New York\": de brief waarin WIC-bestuurder Pieter Schaghen aankondigt het eiland Manhattan te hebben gekocht voor 60 gulden aan snuisterijen. \"De beste zakendeal ooit\", vond het tijdschrift Fortune. 400 jaar na de komst van de Nederlandse kolonisten belicht een nieuwe tentoonstelling in het Amsterdam Museum de keerzijde van het chauvinistische succesverhaal. Want voordat New York Nieuw-Amsterdam heette, was het al Manahaht\u00e1anung, 'de plek waar we hout voor bogen halen'. Alleen verdwenen de oorspronkelijke bewoners die het gebied die naam gaven, de Lenape, uit de geschiedenis. \"\u00cdiyach Ktapihna! We zijn er nog!\", benadrukt spiritueel leider Brent Stonefish van de Delaware Natie tijdens de voorbeschouwing van de tentoonstelling. Hij wil in Amsterdam wat zaken rechtzetten over de relatie met de Shouwunnok, de \"zoute mensen\" die opdoemden uit de oceaan.  Over het belang van die Schaghenbrief bijvoorbeeld. Het is onzin, zegt hij, dat zijn voorouders daarmee afstand deden van het land. Ze zullen gras, grond en een rivier net zo min als hun eigendom hebben gezien als de lucht of een zonsondergang. \"Ons idee over eigendom was totaal anders. We hadden een relatie met het land en zullen bedoeld hebben dat de Nederlanders mochten delen in de rijkdom ervan. Het is absurd om te denken dat we het voor een habbekrats verkochten.\" Hij vindt bovendien dat alleen het kattebelletje van Schaghen maar dun bewijs is. Als er duidelijke afspraken waren gemaakt, dan zou er een wampum zijn samengesteld: een kralenriem waarin het verdrag wordt verbeeld. Zo is er eentje uit 1619 waarin de Irokezen met de Nederlanders afspreken in vriendschap naast elkaar leven, gesymboliseerd in twee parallelle paarse lijnen.  De delegatie heeft een beginnetje gemaakt om die lacune na 400 jaar te vullen: twee kralenstrengen zijn gisteren plechtig toegevoegd aan de tentoonstelling. Het is de bedoeling deze af te maken na overleg met Lenape-leiders, als symbool van een nieuwe verstandhouding. Hoelang dat duurt en hoe de band eruit zal komen te zien, hangt af van de vorderingen die worden gemaakt. Voor Stonefish is een offici\u00eble erkenning belangrijk. \"We hopen uiteindelijk op excuses. Dat is al gebeurd voor de slavenhandel en ons volk zou het ook graag willen. En herstelbetalingen, omdat we een hoop hebben verloren: cultuur, taal, de verbinding met ons thuisland.\" Hij wijst erop dat zijn mensen nog altijd de trauma's meedragen. Zijn voorouders bezweken aan de ziektes die de Europeanen meebrachten, werden verjaagd of afgeslacht. De 20.000 afstammelingen die tegenwoordig nog verspreid over een tiental plekken in Noord-Amerika wonen, kampen met armoede, alcoholisme, diabetes en discriminatie. Zo ziet de tentoonstelling in Amsterdam er uit:  Een precies bedrag wil de delegatie nog niet noemen. Hoe Nederland zou kunnen bijdragen kan besproken worden. Juist deze tentoonstelling is het begin van die discussie. Stonefish is in ieder geval blij verrast over de samenwerking met het museum. \"Oh oh, daar heb je de Nederlanders weer\", was zijn aanvankelijke reactie, bang dat de tentoonstelling weer alleen \"indianen achter glas\" zou tonen. Dat waren ze gewend na eeuwen contact met missionarissen, antropologen, archeologen en overheidsfunctionarissen. Maar het museum had juist oog voor de onvertelde verhalen. Zo werd in het Amsterdamse archief het verhaal teruggevonden van Jacques, tot nu de enige Lenape van wie we weten dat hij naar Nederland kwam. In 1644 werd hij als krijgsgevangene meegevoerd door twee WIC-soldaten om tentoon te stellen. De notaris tekende keurig op dat slavernij hier verboden was, maar ook dat de exploitant \"de deur waar de wilde te zien is goed op slot zal houden\". \"Mijn voorouders geven me de opdracht ons verhaal te vertellen\", legt Stonefish zijn missie uit. \"We waren geen wilden, niet primitief, niet onbeschaafd. Onze beschaving lag in de manier waarop we met de natuur omgingen, hoe we begrepen dat we onze omgeving niet moesten misbruiken maar in harmonie moeten leven.\" \"We moeten die verhalen blijven vertellen. Hopelijk kunnen we voor de volgende 400 jaar samenwerken en een betere toekomst cre\u00ebren.\" "}, {"ID": 2520477, "url": "https://nos.nl/artikel/2520477-europees-migratiepact-voorziet-in-meer-gesloten-centra-dit-is-geldverspilling", "title": "Europees migratiepact voorziet in meer gesloten centra, 'dit is geldverspilling'", "date_time": "2024-05-14T16:32:43+0200", "text": "Jarenlang is erover onderhandeld en vandaag zijn in Brussel de finale handtekeningen gezet. Over twee\u00ebnhalf jaar wordt het nieuwe Europese migratiepact officieel van kracht. Het pact omvat nieuwe regels voor de Europese asielprocedure, de opvang van migranten en voor solidariteit onder EU-lidstaten. Een van die nieuwe maatregelen is het inrichten van gesloten centra aan de buitengrenzen van de EU. Die zijn bedoeld voor migranten met weinig kans op asiel, bijvoorbeeld omdat ze uit landen komen die als veilig worden beschouwd. In het huidige systeem verdwijnen dit soort mensen nog voor hun aanvraag is verwerkt van de radar. Door ze in gesloten centra op te sluiten hoopt Brussel hen sneller en effici\u00ebnter te kunnen uitzetten. Maar in Itali\u00eb, waar zulke gesloten centra al bestaan, zijn migratieadvocaten en -experts kritisch op deze aanscherping. De gesloten centra zijn volgens hen inhumaan en in de praktijk blijken ze ook niet te werken.  Toen in 2019 in de buurt van Triest het tiende gesloten AZC van Itali\u00eb werd geopend, werd migratie-advocaat Eva Vigato gevraagd er een juridisch loket te openen. \"Ons werd verteld dat het een kwaliteitscentrum zou worden, met best practices waar andere centra van konden leren\", zegt ze. De advocaat deelde flyers uit om bewoners te wijzen op hun rechten. Ook maakte ze plannen voor een fitnessruimte en een bibliotheek zodat bewoners zich niet zouden vervelen.  Maar na enkele maanden veranderde het beeld. \"Ik kreeg te horen dat ik mensen niet zoveel hoop moest geven\", zegt Vigato. In de maanden daarop stelde ze schending op schending van mensenrechten vast. Migranten werden opgesloten in hun cellen. Sommigen kregen geen tolk bij belangrijke gesprekken met hun advocaat en anderen moesten weg voordat ze \u00fcberhaupt een advocaat hadden gesproken. Gedesillusioneerd stuurde Vigato een brief aan de regering. \"Na twee uur belde mijn baas me dat ik ontslagen was. Het loket werd opgeheven. De regering antwoordde dat er geen schendingen van de mensenrechten hadden plaatsgevonden en dat alles goed ging.\"  Zo werd het gesloten AZC bij Triest toch een centrum als alle andere in Itali\u00eb. Bevolkt door een mengeling van migranten die zijn opgepakt zonder verblijfsvergunning, en anderen die zijn doorgestuurd na een verblijf in de gevangenis. Veel bewoners kampen met psychologische problemen. Hongerstakingen, brandstichting en zelfmoorden komen regelmatig voor. Advocaat Giovanni Iacono vindt dat niet verwonderlijk. Hij begeleidt migranten in gesloten centra en toont filmpjes die cli\u00ebnten hem doorstuurden. Het is een slideshow van tralies, metalen bedden zonder matras en beschimmelde douches. Het zijn dit soort foto's:   \"Erger dan een gevangenis,\" noemt Iacono de centra. \"In de gevangenis heb je loketten waar je kan aankloppen, medisch consulenten. Die zijn hier niet. Per definitie zouden mensen hier maar kort moeten verblijven. Maar de praktijk is anders.\"  De Italiaanse regering verlengde de maximale verblijfsduur in gesloten centra tot achttien maanden. Minister van Migratie Piantedosi ziet de centra als oplossing voor het falende terugstuurbeleid van Itali\u00eb. De regering zoekt volop locaties voor nieuwe gesloten centra. Komend najaar moet ook een omstreden gesloten centrum in Albani\u00eb opengaan.  De Europese landen hebben vandaag in Brussel het zwaarbevochten Migratiepact getekend. De ondertekening was een formaliteit, maar het kan niet verhullen dat er jaren van moeizame onderhandelingen aan vooraf zijn gegaan. In december bereikten de EU-landen een akkoord, waarna het Europese parlement in april zijn definitieve goedkeuring gaf. Het Migratiepact is de grootste hervorming van het Europese migratie- en asielbeleid sinds de Dublin-akkoorden van de jaren 90. Het pact is ontstaan na de burgeroorlog in Syri\u00eb toen honderdduizenden Syri\u00ebrs een veilig heenkomen zochten in Europa. De eerste voorstellen werden gedaan in 2016. Ze vormden uiteindelijk de basis van het Migratiepact, dat over twee\u00ebneenhalf jaar van kracht wordt. \"We zien een verband tussen het aantal plekken in de centra en het aantal repatri\u00ebringen,\" zei minister Piantedosi in de Senaat. Maar wetenschappelijk onderzoek wijst op het tegendeel. Stichting Openpolis analyseerde dat in 2022 minder dan de helft van alle mensen in een gesloten centrum daadwerkelijk werd uitgezet. Onderzoekers van de Universiteit van Bari concludeerden dat er bovendien geen verband bestaat tussen het aantal gesloten centra en het aantal repatri\u00ebringen.  Die uiteenlopende cijfers zijn te verklaren omdat de regering iedereen die wordt weggestuurd uit een centrum meetelt als 'gerepatrieerd'. In werkelijkheid geldt dat alleen voor mensen uit landen waarmee Itali\u00eb een terugstuurakkoord heeft, zoals Tunesi\u00eb. Mensen uit landen waarmee geen akkoord is gesloten, zoals Algerije of Egypte, worden naar buiten gestuurd met een briefje waarop staat dat ze Itali\u00eb moeten verlaten. \"Zij keren natuurlijk niet naar hun land terug,\" weet Iacono. \"Hun reflex is om zo snel mogelijk van de radar te verdwijnen.\" Het idee om meer gesloten centra te bouwen zonder nieuwe terugstuurakkoorden vindt de advocaat \"een gigantische verspilling van publiek geld.\"  \"Deze centra moeten de ondoelmatigheid van de staat compenseren\", zegt Eva Vigato. \"Maar als de wet voorschrijft dat iemand na acht dagen moet worden uitgezet, moet je die persoon terugsturen. Je kunt hem niet opsluiten op een plek waar zijn rechten maandenlang, jarenlang geschonden worden.\" \"Ze moeten allemaal dicht\", stelt Vigato. \"Itali\u00eb negeert zijn eigen grondwet, het mensenrechtenverdrag, de Europese principes. Zo lang hier ook maar \u00e9\u00e9n gesloten centrum bestaat, kan Itali\u00eb zichzelf geen beschaafd land noemen.\""}, {"ID": 2520453, "url": "https://nos.nl/artikel/2520453-franse-motorrijders-overlijden-na-ongeluk-op-wegcircuit-in-hengelo-gld", "title": "Franse motorrijders overlijden na ongeluk op wegcircuit in Hengelo (Gld)", "date_time": "2024-05-14T15:20:28+0200", "text": "Twee Franse motorrijders die zondag zwaargewond raakten bij een ongeluk in Hengelo in Gelderland, zijn gisteravond overleden. De twee deden mee aan een race op een circuit, waar zij van de weg raakten. Het ongeluk gebeurde tijdens een zijspanrace van de Northern Sidecar Cup op de openbare weg in het buitengebied van Hengelo. De twee Fransen kwamen in een weiland terecht en werden met ernstige verwondingen naar het ziekenhuis gebracht. Het overlijden van de twee mannen is bekendgemaakt door de organisator van de race, de Hengelose Auto en Motorvereniging (HAMOVE). \"De vereniging wil haar diepste medeleven betuigen aan de familie, vrienden en motorsportcollega's\", staat in een verklaring. De twee omgekomen Fransen worden bij de komende race in Assen herdacht."}, {"ID": 2520450, "url": "https://nos.nl/artikel/2520450-honderden-zieken-op-goeree-overflakkee-ggd-doet-onderzoek", "title": "Honderden zieken op Goeree-Overflakkee, GGD doet onderzoek", "date_time": "2024-05-14T15:13:02+0200", "text": "Op Goeree-Overflakkee zijn honderden mensen geveld door buikgriep. De GGD onderzoekt wat er aan de hand is op het Zuid-Hollandse eiland. Mogelijk gaat het om een uitbraak van het norovirus of een ander virus dat buikgriep veroorzaakt. Hoe groot de uitbraak is, is niet duidelijk. \"Niet iedereen met klachten meldt zich\", zegt een woordvoerder van de GGD. Ook de bron is nog niet ontdekt. Die wordt gezocht rond afgelopen vrijdag. \"Vanaf toen kwamen de meldingen binnen.\" Volgens de regionale omroep Rijnmond zijn bij lokale winkeliers de middeltjes tegen diarree en uitdroging niet aan te slepen. In het Van Weel-Bethesda Ziekenhuis in Dirksland werden gisteren vijftien mensen opgenomen met klachten van buikgriep. Dat is meer dan normaal. Pati\u00ebnten met buikgriepklachten worden in isolatie geplaatst, een standaardprocedure om verdere verspreiding te voorkomen. Een woordvoerder benadrukt dat de zorg in het ziekenhuis niet onder druk staat. Mensen met klachten wordt gevraagd om niet op bezoek te komen in het ziekenhuis of in de verzorgingshuizen op het eiland.  Op middelbare school CSG Prins Maurits in Middelharnis waren gisteren ruim 200 van de 1500 leerlingen ziek. \"Dat is veel meer dan normaal\", zegt directielid Erik Olislagers. Hij merkt wel op dat veel leerlingen vandaag weer op school verschenen. De school neemt hygi\u00ebnemaatregelen. Zo worden deurklinken en toiletten extra schoongemaakt. Even verderop bij het RGO College in Middelharnis is een op de tien leerlingen ziek. Ook dat is meer dan anders. De leerlingen hebben een brief gekregen waarin wordt gewezen op hygi\u00ebnemaatregelen. Het virus is vooral vervelend voor eindexamenleerlingen. Als zij door ziekte een examen niet kunnen maken, kunnen ze dat pas over enkele weken inhalen, als de andere leerlingen de uitslag al hebben gekregen. Zowel het ziekenhuis als de middelbare scholen benadrukken dat het een kort, maar vervelend virus is. De meeste mensen die ziek worden zijn snel weer op de been.  De gemeente, GGD en het ziekenhuis doen erintussen alles aan om geruchten te ontkrachten. Op het eiland werd verteld dat het virus zich via het drinkwater verspreidde. Dat is niet aannemelijk, zeggen de gemeente en drinkwaterbedrijf Evides. Die laatste houdt de kwaliteit van het drinkwater continue in de gaten. Ook de bewering dat het ziekenhuis in Dirksland de zorg niet aan zou kunnen, klopt niet, zegt een woordvoerder. \"Er zijn meer medewerkers ziek dan normaal. Dat vraagt om wat geschuif in de roosters, maar we kunnen het goed opvangen.\"  Volgens de GGD is er geen verband gevonden met een uitbraak van een virus in Berkel en Rodenrijs. Na koningsdag kregen daar meer dan 900 mensen maag- en darmklachten. De oorzaak van die uitbraak is ook nog onduidelijk. Bij enkele mensen is het norovirus aangetroffen, andere onderzoeksresultaten worden nog afgewacht. Als het inderdaad om een uitbraak van het norovirus gaat, is dat een verklaring voor de vele zieken. Het virus is erg besmettelijk en kan bijvoorbeeld verspreid worden via deurklinken en kranen. Via handen kan het vervolgens op bestek en eten terechtkomen. Volgens het RIVM krijg je na een besmetting met het norovirus na 12 tot 48 uur klachten. Die bestaan uit braken, diarree, misselijkheid, koorts, hoofdpijn en buikpijn. "}, {"ID": 2520448, "url": "https://nos.nl/artikel/2520448-studie-minder-discriminatie-lhbtiq-ers-in-eu-wel-vaker-geweld-en-intimidatie", "title": "Studie: minder discriminatie lhbtiq'ers in EU, wel vaker geweld en intimidatie", "date_time": "2024-05-14T14:37:45+0200", "text": "Lesbische, homoseksuele, biseksuele, transgender, intersekse personen en queer (lhbtiq) mensen in de Europese Unie worden minder vaak gediscrimineerd dan in 2019. Wel zijn ze vaker slachtoffer van fysiek en seksueel geweld. Met name transgenders en intersekse personen krijgen vaker te maken met geweld. Tot die conclusie komt het Europees Bureau voor de grondrechten (FRA) na een online enqu\u00eate onder ruim 100.000 mensen die zich als lhbtiq identificeren. De enqu\u00eate werd vorig jaar zomer gehouden in de 27 lidstaten van de EU en in drie kandidaat-lidstaten (Albani\u00eb, Noord-Macedoni\u00eb en Servi\u00eb), staat in het onderzoek dat vandaag is gepubliceerd. Het is de derde keer dat de enqu\u00eate wordt gehouden. \"Meer lhbtiq mensen in Europa durven open te zijn over wie ze zijn. Maar tegelijkertijd worden zij meer dan ooit geconfronteerd met geweld, intimidatie en pesterijen\", zegt FRA. In Nederland zegt 61 procent van de respondenten redelijk open te zijn over de eigen seksualiteit. In de EU is dat 51 procent. Van de Nederlandse lhbtiq'ers zegt 19 procent bepaalde plekken te mijden uit angst voor geweld. In de rest van de EU is dat 29 procent. Het percentage respondenten dat in de vijf jaar voor de enqu\u00eate een fysieke of seksuele aanval had meegemaakt steeg naar 14 procent. De slechtst scorende landen zijn Bulgarije en Letland. 12 procent van de Nederlandse respondenten zegt dat ze slachtoffer waren van geweld. En 53 procent in Nederland zegt in die periode van vijf jaar te zijn ge\u00efntimideerd.  Discriminatie vindt plaats op allerlei plekken (werk, opleiding, gezondheidszorg, publieke diensten, winkels en horeca). In Nederland zegt 31 procent daarmee te maken te hebben. Ook op dit vlak scoort Bulgarije het slechtst, samen met Cyprus. Ook hier zijn het vooral intersekse personen en transgenders die zeggen het vaakst te worden gediscrimineerd. \"Het zou geen worsteling moeten zijn om in Europa openlijk lhbtiq'er te zijn\", zegt FRA-baas Sirpa Rautio. \"Hoewel we signalen van vooruitgang zien, blijven pesten, intimidatie en geweld constante bedreigingen.\"  In Nederland zegt 65 procent op school slachtoffer te zijn geworden van pesterijen, spot, beledigingen en bedreigingen vanwege de seksuele geaardheid. In de 27 EU-lidstaten is dat 67 procent. De percentages liggen flink hoger dan vijf jaar geleden. \"Ik ben gestopt met school omdat klasgenoten gewelddadig waren\", zegt een 30-jarige Nederlandse non-binaire respondent. In het jaar voor de enqu\u00eate heeft 11 procent van de Nederlandse respondenten regelmatig aan zelfmoord gedacht. In de EU is dat 12 procent. Er zijn ook positieve geluiden uit Nederland. Zo zegt een 38-jarige panseksuele trans vrouw dat ze over het algemeen een vreedzaam leven leidt. \"Mijn partner en ik kunnen een redelijk normaal leven leiden en hebben zelden te maken met welke vorm van discriminatie dan ook. Koppels van hetzelfde geslacht lijken weinig problemen te ervaren in mijn regio.\" Denk je aan zelfmoord of maak je je zorgen om iemand? Praten over zelfmoord helpt en kan anoniem via de chat op www.113.nl of telefonisch op 113 of 0800-0113. "}, {"ID": 2520441, "url": "https://nos.nl/artikel/2520441-enschede-moet-singapore-van-europa-worden-1000-euro-boete-voor-zwerfafval", "title": "Enschede moet 'Singapore van Europa' worden: '1000 euro boete voor zwerfafval'", "date_time": "2024-05-14T13:40:59+0200", "text": "Wie zomaar afval op straat gooit in Enschede, kan daar in de toekomst een boete van 1000 euro voor krijgen. Een meerderheid van de gemeenteraad stemde gisteravond voor het voorstel van de VVD om het zwerfafval in de stad aan te pakken. Voordat de hogere boetes ingevoerd kunnen worden moet de landelijke politiek de plannen nog wel goedkeuren. VVD-raadslid Malkis Jajan kwam op het voorstel toen hij op vakantie was in Singapore. Hij verbaasde zich erover hoe schoon de stad was. Naar voorbeeld van de Aziatische stad - waar hoge straffen staan op het achterlaten van afval op straat- wil Jajan ook in Enschede de boetes fors verhogen. \"Wij hebben de ambitie in Enschede om de schoonste stad van Europa te worden. Dat zijn we nu nog niet, omdat mensen van alles op straat gooien\", aldus Jajan. De boetes die mensen nu krijgen als ze afval op straat gooien halen volgens hem niets uit. Jajan stelde daarom voor om een pilot te beginnen waarbij de boetes worden verhoogd naar 1000 euro per overtreding. Wie dat niet kan betalen, moet een taakstraf krijgen.  Onder meer BurgerBelangen, CDA, ChristenUnie, SP en PVV schaarden zich achter het voorstel, schrijft de regionale omroep Oost. Nu het voorstel is aangenomen, betekent het niet dat de strengere straffen meteen ingaan. In Nederland zijn de boetes landelijk vastgesteld en voor het op straat gooien van afval kunnen gemeenten een maximale boete van 160 euro opleggen. Daar kan niet zomaar van worden afgeweken. Enschede moet dus eerst aan het Rijk toestemming vragen om de pilot te mogen uitvoeren. Wanneer de strenge maatregel ingaat, is daarom ook nog niet te zeggen. \"Zwerfafval is in heel Nederland een probleem, laten we dan in Enschede kijken of een hoge boete werkt\", zegt Jajan.  Er moeten niet alleen hogere boete komen; ook de werkwijze van de boa's moet op de schop, vinden de partijen. Vorig jaar deelden de handhavers slechts twaalf boetes uit vanwege zwerfafval. \"Dat ligt niet aan de boa's zelf, maar dat komt doordat het geen prioriteit is van de gemeente. Boa's zijn nu vooral druk met parkeerboetes uitschrijven, maar je kunt de prioriteit ook verleggen naar het aanpakken van zwerfafval\", zegt Jajan. "}, {"ID": 2520440, "url": "https://nos.nl/artikel/2520440-zeker-twee-cipiers-gedood-bij-ontsnapping-franse-gevangene-op-snelweg", "title": "Zeker twee cipiers gedood bij ontsnapping Franse gevangene op snelweg", "date_time": "2024-05-14T13:26:23+0200", "text": "In Frankrijk zijn zeker twee gevangenismedewerkers gedood bij een ontsnapping van een gevangene. Drie anderen raakten gewond. Volgens de autoriteiten werd een busje aangevallen waarin de gevangene werd vervoerd. Die gevangene is nog op de vlucht. De gedetineerde was onderweg van Rouen naar Evreux, in het noorden van Frankrijk. Inmiddels zoekt een elite-eenheid van de gendarmerie naar de voortvluchtige crimineel en de aanvallers. Volgens minister van Binnenlandse Zaken Darmanin worden zo'n tweehonderd agenten ingezet bij de opsporing. Op sociale media spreekt minister van Justitie Dupond-Moretti van twee doden en drie zwaargewonden. Hij voert crisisoverleg op zijn departement.  Volgens het Franse persbureau AFP werd de aanval uitgevoerd door een groep criminelen die gebruik maakten van twee voertuigen. Ze ramden het konvooi en openden het vuur. Een van de aanvallers zou gewond geraakt zijn. Om de voortvluchtigen te vinden is het zogenoemde '\u00c9pervier-plan' in werking gesteld. Dat houdt in dat de gendarmerie wegversperringen en patrouilles opzet om de voortvluchtigen te lokaliseren. Franse media schrijven dat de de politie kort na de aanval een uitgebrand voertuig heeft aangetroffen. Dat zouden de daders hebben achtergelaten.  De krant Le Parisien meldt dat de gevluchte gevangene Mohamed A. is, bijgenaamd 'de vlieg'. Hij zou zijn veroordeeld voor een inbraak en niet als vluchtgevaarlijk gelden. Ook ligt er nog een aanklacht tegen hem voor poging tot doodslag en zou hij het hoofd zijn van een drugsbende. Vanuit een langsrijdende bus was de aanval te zien:  De Franse president Macron schrijft op X dat de aanval \"een schok was voor ons allemaal\". \"Alles wordt in het werk gesteld om de daders van deze misdaad op te sporen, zodat gerechtigheid kan plaatsvinden in naam van het Franse volk.\" In de Assembl\u00e9e Nationale, de Franse Tweede Kamer, werd een minuut stilte gehouden voor de cipiers die bij de aanval zijn gedood."}, {"ID": 2520437, "url": "https://nos.nl/artikel/2520437-netbeheerder-na-2030-grotere-kans-op-prijspieken-door-stroomtekorten", "title": "Netbeheerder: na 2030 grotere kans op prijspieken door stroomtekorten", "date_time": "2024-05-14T12:58:36+0200", "text": "Voldoende stroom is minder vanzelfsprekend na 2030. Maatregelen zijn nodig om te voorkomen dat op winteravonden de elektriciteitsprijzen omhoog schieten. Dat stelt netbeheerder Tennet in een rapport. Door de energietransitie neemt de vraag naar elektriciteit toe. Dat wordt voor een groot deel opgevangen met extra wind- en zonne-energie. Maar tegelijkertijd sluiten er de komende jaren een aantal kolencentrales. Dat maakt de levering minder zeker: kolencentrales leveren stroom op elk gewenst moment, terwijl het niet altijd waait. Zeker tot 2030 levert dat nog geen problemen op, concludeert Tennet. Vooral doordat de stroomproductie in de omliggende landen op peil blijft en het Nederlandse stroomnet met die landen is verbonden.  Voor de jaren daarna maakt Tennet zich wel zorgen. In 2030 gaan de laatste drie kolencentrales dicht. De gascentrales mogen nog tot 2035 stroom opwekken. Ook in het buitenland worden centrales dan gesloten. Dat betekent dat de stroomproductie steeds afhankelijker wordt van het weer. Als er niets gebeurt, leidt dat in 2033 tot ongewenste tekorten. \"Er is dan gemiddeld 14 uur per jaar te weinig stroom om door het hele land aan de vraag te voldoen\", zegt Patrick van de Rijt van Tennet. \"Dat zal vooral in de winter zijn, in de avonduren. De rest van het jaar voorzien we geen problemen.\" Dat betekent niet dat Nederland dan in het donker zit. Als het zover komt zal vooral de industrie geraakt worden. \"Die kunnen te maken krijgen met prijspieken\" zegt Van Rijt. \"Als dan een paar bedrijven besluiten de productie tijdelijk te staken is het evenwicht alweer terug.\" Dat maakt Nederland wel minder aantrekkelijk voor bedrijven die stroom nodig hebben voor hun productie.  Er is dus werk aan de winkel, zegt Tennet. \"We hebben een norm van 4 uur per jaar, die 14 uur in 2033 ligt daar ruim boven\", zegt Van de Rijt. En dus moet er worden nagedacht over een manier om de tekorten op te vangen. Sterke verbindingen met het buitenland spelen daarin een belangrijke rol, bijvoorbeeld door stroom af te nemen van Noorwegen. Door de waterkrachtcentrales heeft dat land vrijwel nooit tekorten op het moment dat er in geen zon of wind is. Het kan ook helpen om de vraag naar stroom te sturen. Bijvoorbeeld door mensen op te roepen de was te doen als de zon schijnt, of door het dag- en nachttarief om te draaien, zoals stroomleverancier Greenchoice sinds kort al doet. Daarnaast moeten er volgens Tennet nieuwe centrales komen, bijvoorbeeld op waterstof. \"Er is nog genoeg tijd om oude gascentrales binnen tien jaar om te bouwen of nieuwe op te zetten\", zegt Van de Rijt. \"Maar we moeten niet nog een paar jaar wachten.\"  "}, {"ID": 2520436, "url": "https://nos.nl/artikel/2520436-universiteiten-komen-met-richtlijnen-voor-protestacties-op-campus", "title": "Universiteiten komen met richtlijnen voor protestacties op campus", "date_time": "2024-05-14T12:51:04+0200", "text": "De koepelorganisatie Universiteiten van Nederland heeft een demonstratieprotocol opgesteld met richtlijnen voor betogers rondom protestacties. De universiteiten benadrukken dat demonstreren een goed recht is en dat het ook is toegestaan op de campus. Volgens hen is de inzet altijd om een protest vreedzaam te laten verlopen door in gesprek te blijven met betogende medewerkers en studenten. Maar universiteitsbestuurders gaan niet onderhandelen met personen die gezichtsbedekkende kleding dragen, zo staat in de richtlijn. Dat gebeurde vorige week wel op de Universiteit van Amsterdam, volgens het college van bestuur in een uiterste poging om de rust terug te brengen. Ook kan deelnemers van protesten gevraagd worden om hun studentenkaart of identiteitsbewijs te tonen. Daarnaast wordt het de betogers verboden om op de campus te overnachten. Ook in tenten is dat niet toegestaan. Het bezetten van gebouwen wordt niet gezien als een protest, en is ook niet toegestaan.  De universiteiten roepen de academische gemeenschap op om verbinding te blijven zoeken. Jouke de Vries, interim-voorzitter van Universiteiten van Nederland, zegt dat dat juist nu hard nodig is. \"Wij kunnen als universiteiten het voorbeeld geven door met het hoofd en met het hart de dialoog te voeren over dit conflict.\" De afgelopen week zijn er op meerdere universiteiten protestacties van studenten en medewerkers geweest. De betogers eisen dat de universiteiten banden met Isra\u00eblische instellingen verbreken en protesteren tegen de oorlog in Gaza. Ook zijn ze tegen het politieoptreden bij eerdere protesten. Bij de Universiteit van Amsterdam is meerdere keren de ME ingezet. Ook in Utrecht kwam de politie in actie. "}, {"ID": 2520416, "url": "https://nos.nl/artikel/2520416-reclamebord-groter-dan-olympisch-zwembad-waait-om-in-mumbai-14-doden", "title": "Reclamebord groter dan olympisch zwembad waait om in Mumbai: 14 doden", "date_time": "2024-05-14T11:11:46+0200", "text": "In de Indiase stad Mumbai zijn zeker veertien mensen om het leven gekomen nadat een reclamebord naar beneden was gevallen tijdens noodweer. Zo'n 75 mensen zijn gewond naar het ziekenhuis gebracht, ongeveer 25 mensen liggen vermoedelijk nog bekneld, zeggen de lokale autoriteiten. Reddingswerkers zijn nog volop bezig, maar dat werk wordt bemoeilijkt vanwege de gasleidingen die er liggen. Zo'n tachtig mensen zijn inmiddels onder de brokstukken vandaan gehaald, melden Indiase media. Ruim dertig gewonden zijn inmiddels uit het ziekenhuis ontslagen. Op videobeelden die rondgaan op sociale media is te zien dat een reclamebord, groter dan een olympisch zwembad, omwaait en terechtkomt op huizen en een tankstation naast een drukke weg. Dat gebeurde in een oostelijk gelegen buitenwijk van de miljoenenstad. Bekijk hier hoe het bord omvalt:  Op dat moment had de stad te maken met zware regenval, onweer en een zandstorm. Door het slechte weer kwam het verkeer tot stilstand en werd het vliegverkeer verstoord. Volgens de gemeente had de eigenaar van het reclamebord geen vergunning om het op te hangen. Het bord was 1338 vierkante meter groot, zegt de gemeente. Dat is groter dan een olympisch zwembad (1250 m2) en negen keer zo groot als de toegestane afmetingen voor het ophangen. De gemeente heeft het bedrijf opgedragen om al zijn reclameborden die een gevaar vormen in de stad weg te halen. De deelstaat Maharashtra, waar Mumbai ligt, is een onderzoek gestart naar reclameborden die mogelijk riskant zijn."}, {"ID": 2520415, "url": "https://nos.nl/artikel/2520415-drenthe-wil-woningsplitsen-in-provincie-stimuleren-met-subsidie", "title": "Drenthe wil woningsplitsen in provincie stimuleren met subsidie", "date_time": "2024-05-14T11:05:59+0200", "text": "De provincie Drenthe wil het splitsen van woningen verder stimuleren en trekt daarvoor de portemonnee. Zo hoopt de provincie de woningnood tegen te gaan, blijkt onder andere uit antwoorden op vragen van de VVD-fractie in de Provinciale Staten. De provincie schrijft dat het splitsen van woningen potentie heeft, met name bij woningen op het platteland, in de mantelzorg en bij huisvesting van jongeren. Een subsidieregeling moet daarbij helpen, denkt de provincie. Het idee is om voor woningsplitsing 5000 tot 10.000 euro per woning beschikbaar te stellen, meldt RTV Drenthe. Naast nieuwbouw wordt het kadastraal splitsen van bestaande woningen gezien als een manier om de woningnood tegen te gaan. Steeds meer Drentse gemeenten kijken daarom naar versoepelingen in het splitsingsbeleid. Maar uit onderzoek van RTV Drenthe bleek eerder dat in de provincie sinds 2019 maar weinig gebruik is gemaakt van woningsplitsing. Initiatiefnemers haken af vanwege hoge kosten en vele regels. Zij krijgen bijvoorbeeld te maken met verplichte onderzoeken en bijkomende kosten en zitten vast aan een minimale oppervlakte voordat een woning gesplitst mag worden. De omroep schreef eerder ook dat het woningsplitsen in de provincie belemmerd lijkt te worden door de verschillen in beleid bij de gemeenten: terwijl de ene gemeente veel beleid en dus regels heeft voor de splitsing, heeft de ander dat juist niet.  De provincie heeft naar aanleiding van de gestelde vragen ook zelf onderzoek gedaan en bevestigt de verschillen. Toch wil het provinciebestuur de lokale overheden de ruimte geven om hun eigen beleid uit te voeren. Wel streeft de provincie ernaar de gemeenten te helpen met \"een meer gestroomlijnde aanpak\" door onder meer kennis uit te wisselen. Statenlid Kees Vianen, die de vragen indiende namens de VVD-fractie, denkt dat de subsidieregeling initiatiefnemers kan helpen. Wel vraagt hij zich af of met de kennissessies het verschil tussen gemeenten kleiner wordt. \"Een kennissessie leidt nog niet tot een wijziging van het beleid. Daar hebben wij binnen de fractie wel zorgen over. Je moet wel overal dezelfde kansen cre\u00ebren, anders is het moeilijk uit te leggen.\" "}, {"ID": 2520412, "url": "https://nos.nl/artikel/2520412-uitspraak-rechter-niet-goed-uitgevoerd-door-problemen-overheid", "title": "'Uitspraak rechter niet goed uitgevoerd door problemen overheid'", "date_time": "2024-05-14T10:37:03+0200", "text": "Steeds vaker leiden capaciteitsproblemen bij de overheid ertoe dat uitspraken van de rechter niet goed kunnen worden uitgevoerd. Daarvoor waarschuwt de voorzitter van de Raad voor de rechtspraak, Henk Naves, in het jaarverslag van de raad. Hij maakt zich bijvoorbeeld zorgen om het tekort aan zorginstellingen en hulpverleners voor kinderen. \"Dit betekent dat de rechter wel kan beslissen dat een kind daar het beste geholpen is, maar dat in de praktijk zijn uitspraak niet goed uitgevoerd kan worden.\" Van onwil is geen sprake, benadrukt hij; het draait om geld en capaciteit. Ook wijst Naves naar de capaciteitsproblemen bij Dienst Justiti\u00eble Inrichtingen, die de door de rechter opgelegde (gevangenis)straffen uitvoert. Hierdoor ontstaat het risico dat opgelegde straffen niet uitgevoerd kunnen worden. Dat druist in tegen het uitgangspunt dat alleen de rechter straf en strafmaat bepaalt, aldus de Raad voor de rechtspraak.  Naves signaleert dat maatschappelijke problemen decennialang niet opgelost zijn \"omdat oplossingen politiek zeer moeilijk haalbaar zijn, maar ook omdat we collectief te lang voor een dubbeltje op de eerste rang wilden zitten\". Hij roept het nieuwe kabinet dan ook op scherpe keuzes te maken en te investeren in de democratische rechtsstaat en publieke voorzieningen. \"We moeten ervoor waken dat praktische problemen van de overheid fundamentele uitgangspunten van de rechtsstaat niet onder druk zetten\", zegt Naves. De rechtspraak waarschuwt al een paar jaar voor knellende wet- en regelgeving, \"door wetgeving die in de praktijk anders uitpakt dan beoogd of omdat er onvoldoende capaciteit is om beleid uit te voeren\", staat in het jaarbericht. Naves denkt dat het niet oplossen van de problemen schadelijk kan zijn voor onze samenleving als geheel, \"want de fundamentele uitgangspunten van onze rechtsstaat moeten altijd gelden. Een daarvan is dat de uitspraak van de rechter altijd wordt uitgevoerd.\" "}, {"ID": 2520406, "url": "https://nos.nl/artikel/2520406-spannende-weken-voor-scholieren-de-eindexamens-zijn-begonnen", "title": "Spannende weken voor scholieren: de eindexamens zijn begonnen", "date_time": "2024-05-14T09:53:51+0200", "text": "In veel gymzalen staan de tafels en stoelen in lange rijen opgesteld. Smartphones en slimme horloges zijn daar deze dagen verboden. De eindexamens zijn begonnen en bijna 200.000 leerlingen gaan vandaag hun laatste en belangrijkste weken op de middelbare school in. Op de eerste ochtend beginnen vmbo gl en tl met geschiedenis en staatsinrichting. Voor havo staat muziek op het programma, vwo buigt zich eerst over Griekse taal en cultuur. Iedere dag zijn er twee starttijden: de examens beginnen 's morgens om 09.00 uur of 's middags om 13.30 uur. De laatste examens staan gepland op 29 mei. Dan komen voor havo en vwo de talen Fries, Russisch, Arabisch, Spaans en Turks aan bod. De spannendste dag voor de leerlingen is ongetwijfeld 12 juni. Dan worden de n-termen bekend. Aan de hand daarvan worden de eindcijfers bepaald en weten leerlingen of ze de vlag uit kunnen hangen. In Heemskerk op het Dali College werd afgetrapt met geschiedenis:  Voor vmbo bb en vmbo kb zijn de eindexamens maandag al begonnen. Die stonden gepland vanaf 1 april, maar scholen mogen zelf bepalen wanneer de examens worden afgenomen. De periode waarin dit mag, loopt tot 19 juli.  Een jaar geleden waren er veel zorgen rond de eindexamens. Voor het eerst sinds het uitbreken van de coronapandemie werden geen extra maatregelen getroffen in verband met leerachterstanden. Ouders en leerlingen vonden die wel nodig, omdat er volgens hen nog veel achterstanden waren als gevolg van de coronapandemie. Het slagingspercentage lag uiteindelijk een stuk lager dan in de jaren voor de pandemie. Ook dit jaar zijn er geen maatregelen. In de coronajaren werd rekening gehouden met de vele thuislessen die leerlingen hadden gekregen. Daardoor waren er extra herkansingen, mocht een vak worden weggestreept en waren er meerdere momenten om examen te doen voor leerlingen die in quarantaine moesten.  NOS Stories ondersteunt leerlingen die examen doen met Eindexamenspreekuren. Docenten behandelen de meest gestelde vragen over het examenvak en daarmee zijn de spreekuren een lastminutehulplijn voor leerlingen. Je vindt de video's en livestreams op het YouTubekanaal van NOS Stories.  "}, {"ID": 2520403, "url": "https://nos.nl/artikel/2520403-fortnite-maker-krijgt-boete-van-1-1-miljoen-euro-wegens-misleiding", "title": "Fortnite-maker krijgt boete van 1,1 miljoen euro wegens misleiding", "date_time": "2024-05-14T09:46:53+0200", "text": "Gameontwikkelaar Epic Games, maker van het spel Fortnite, heeft van de Autoriteit Consument &amp; Markt (ACM) boetes gekregen van in totaal ruim 1,1 miljoen euro. De boetes zijn opgelegd voor misleidende reclames. Fortnite heeft wereldwijd honderden miljoenen spelers en levert jaarlijks miljarden dollars op voor Epic Games. De game bestaat uit meerdere onderdelen, waarvan Battle Royale de bekendste is. Daarin vechten maximaal 100 spelers met elkaar om als laatste over te blijven. De game is gratis te downloaden, maar spelers kunnen extra's kopen, zoals outfits voor hun personage. Die werden aangeprezen met teksten als 'Get it now' of 'Buy now'. Fortnite richt zich op kinderen en daarom zijn dit soort reclames verboden, zegt de ACM. Het valt onder 'agressieve handelspraktijken'. Hiervoor legde de toezichthouder een boete op van 560.000 euro. Daarnaast krijgt Epic Games nog een boete (ook 560.000 euro) voor misleidende timers. In Fortnite werd afgeteld naar hoelang producten nog beschikbaar waren. \"Hiermee werd ingespeeld op de angst van kinderen om iets mis te lopen\", schrijft de ACM.  Volgens de ACM is het voor spelers ook niet duidelijk of na afloop van zo'n timer de items nog steeds te koop zijn. Uit onderzoek van de waakhond blijkt dat een deel van de producten verdween, maar een deel ook niet. Het aanbod in de online winkel in Fortnite noemt de ACM \"complex\". Daardoor is het voor kopers \"onmogelijk\" om tijdens een aflopende timer van 24 uur een weloverwogen keuze te maken, vindt de ACM. De spelontwikkelaar heeft aan de waakhond laten weten een aantal maatregelen te nemen. Zo zijn de aflopende timers weggehaald. Verder wordt voortaan de lokale tijd getoond in de online winkel en wordt de datum zichtbaar wanneer het product verdwijnt uit de winkel. Ook krijgen Nederlandse minderjarigen geen aanbod meer te zien dat bijna verloopt. De ACM controleert na 10 juni of de veranderingen voldoende zijn. De maker zegt maatregelen te treffen, maar maakt wel bezwaar tegen het besluit. Volgens Epic Games worden jongeren onder de 16, als ze eerlijk zeggen hoe oud ze zijn, beter beschermd. Ze kunnen volgens Epic pas aankopen doen als ouders toestemming geven. "}, {"ID": 2520396, "url": "https://nos.nl/artikel/2520396-nederlander-hermen-hulst-nieuwe-topman-van-playstation", "title": "Nederlander Hermen Hulst nieuwe topman van PlayStation", "date_time": "2024-05-14T09:25:28+0200", "text": "De Nederlander Hermen Hulst wordt de nieuwe topman van Sony Interactive Entertainment, het onderdeel van het Japanse techbedrijf dat onder meer de PlayStation uitbrengt. Hij zal vanaf 1 juni die functie delen met de Japanner Hideaki Nishino. Ze zijn beiden aangesteld nu de vorige topman, de Amerikaan Jim Ryan, met pensioen is. Hij werkte zo'n dertig jaar voor het bedrijf. Hulst gaat zich bezighouden met de nieuw te vormen Studio Business Group. Daaronder vallen alle gamestudio's van PlayStation, maar ook de tak die PlayStation-spellen moet vertalen naar andere media, zoals films en tv-series.  \"Ik vind het geweldig om leiding te geven aan de Studio Business Group en verder te bouwen aan het succes van de PlayStation 5, terwijl we ons voorbereiden op de toekomst\", laat Hulst in een verklaring weten. \"De gamesindustrie is een van de grootste entertainmentindustrie\u00ebn ter wereld. Ik kijk ernaar uit om de grenzen van gamen en entertainment te blijven verleggen.\" Met die laatste opmerking verwijst Hulst naar de recente trend om van populaire games tv-series en films te maken. Zo was de serie van PlayStation-game The Last of Us vorig jaar een hit bij streamingdienst HBO Max: die trok miljoenen kijkers en won acht Emmy Awards. Actiegame Uncharted en racespel Gran Turismo werden verfilmd en boekten wereldwijd winst in de bioscoop. In de pijplijn zitten nog tv-series van de actiegames God of War en Horizon. Hulst was voor deze promotie al de baas van de gamestudio's van PlayStation. Die functie bekleedde hij sinds 2019. Daarvoor was hij de oprichter van de Amsterdamse studio Guerrilla Games, die vroeger vooral bekend was van het schietspel Killzone en tegenwoordig de games uit de Horizon-reeks produceert. Dat zijn de grootste games ooit gemaakt in Nederland. "}, {"ID": 2520394, "url": "https://nos.nl/artikel/2520394-triodos-bank-naar-de-beurs-met-geplaagde-certificaten", "title": "Triodos Bank naar de beurs met geplaagde certificaten", "date_time": "2024-05-14T09:22:34+0200", "text": "Beleggers kunnen binnenkort op de beurs in Amsterdam handelen in de certificaten van Triodos Bank. Daarmee hoopt de bank een einde te maken aan de slepende onmin tussen certificaathouders en de bank zelf. Triodos verkocht de afgelopen 40 jaar zogenoemde certificaten van aandelen, met name aan klanten van de bank. Die certificaten helpen de bank met het eigen vermogen, de buffer. Certificaathouders kregen in ruil hiervoor recht op een deel van de winst, net als bij een gewoon aandeel. Maar anders dan bij een aandeel zijn de Triodos-certificaten niet vrij verhandelbaar. De eigenaren van de waardepapieren konden ze alleen terugverkopen aan de bank zelf. Dat leidde in 2020 tijdens de coronacrisis tot een probleem. En dus werd de handel bevroren, tot groot ongenoegen van de certificaathouders.  Pas vorig jaar ging de handel weer open, op een nieuw handelsplatform. Op de eerste handelsdag daalde de prijs van een certificaat meteen fors. Voor de sluiting was \u00e9\u00e9n exemplaar nog 84 euro waard, na de heropening bleef die steken op 50 euro. Inmiddels is de koers nog verder weggezakt. Een belegger kan nu al een Triodos-certificaat aanschaffen voor 27 euro.  In december besloot de bank kritisch naar de heropening en het nieuwe platform te kijken. \"Het heeft nog geen adequaat functionerende handelsoplossing gebracht\", zegt topman Jeroen Rijpkema op basis van de evaluatie. \"We hebben geconcludeerd dat een notering aan de Amsterdamse beurs de toegankelijkheid zal verbeteren en daardoor beter zal passen bij nieuwe en huidige investeerders.\" Op de beurs hoeven de eigenaren de certificaten niet meer terug te verkopen aan Triodos zelf, ze kunnen de waardepapieren dan ook rechtstreeks verkopen aan andere beleggers. Rabobank nam eerder dezelfde stap met de populaire Rabobank Certificaten. De huidige certificaathouders van Triodos moeten nog wel toestemming geven voor de beursgang, daarna kan de bank de stap naar de beurs pas echt zetten. Tot die tijd gaat de handel door op de oude manier.  \"Veel beleggers willen niet op het huidige platform handelen. Daar moet je eerst aanmelden enzovoorts. Maar 40 procent van de certificaathouders neemt die moeite\", zegt Joost Schmets van de Vereniging van Effectenbezitters (VEB). \"Het lijkt me dus logisch en noodzakelijk dat de bank deze stap neemt. Maar het is ook wel een teken van moed dat ze het huidige platform - dat pas een jaar gebruikt wordt - nu alweer achter zich laten.\" Schmets vermoedt dat de prijs op de beurs na verloop van tijd weer zal stijgen. \"De koers ligt veel lager dan bij andere banken. Maar eerst moeten de beleggers die nog willen verkopen van hun certificaten af.\" "}, {"ID": 2520393, "url": "https://nos.nl/artikel/2520393-lange-onderhandeldag-formatie-te-gaan-woensdag-is-de-deadline", "title": "Lange onderhandeldag formatie te gaan, woensdag is de deadline", "date_time": "2024-05-14T09:08:51+0200", "text": "\"Het is een spannende dag, we zitten heel dicht tegen de deadline\", zei NSC-leider Pieter Omtzigt voor aanvang van de formatiebesprekingen vanmorgen. Op de vraag of het gaat lukken zei hij: \"We maken vorderingen. Er is genoeg kans om eruit te komen.\" De informateurs en de onderhandelaars van PVV, VVD, NSC en BBB wacht opnieuw een lange dag van onderhandelen. Het is de laatste dag voor de deadline op woensdagavond. De informateurs Van Zwol en Dijkgraaf moeten dan hun eindverslag aan de Tweede Kamer overhandigen, of er nu een akkoord is of niet.  Dit zeiden de partijleiders voor aanvang de gesprekken:   \"Ik hoop dat ik vandaag op tijd thuis ben met een akkoord op zak\", zei Caroline van der Plas bij het binnenlopen. VVD-leider Yesilg\u00f6z: \"Het is heel ingewikkeld, maar we zijn ervoor om met elkaar als politiek verantwoordelijkheid te nemen.\" PVV-leider Wilders liep daarvoor als eerste naar binnen, zonder iets te zeggen. De gesprekken van vandaag worden de laatste loodjes genoemd, want het zware vraagstuk van de financi\u00eble randvoorwaarden voor het nieuwe kabinet ligt op tafel. Dat kabinet moet een duidelijke opdracht meekrijgen hoeveel er bezuinigd moet worden en welke lastenverlichtingen er voor burgers en bedrijfsleven overblijven.  Vijf en halve maand na de verkiezingen kan het nog steeds alle kanten op. Wilders (PVV), Yesilg\u00f6z (VVD), Omtzigt (NSC) en Van der Plas (BBB) werken aan een regeerakkoord dat zo'n 36 pagina's zal tellen. Maar het is pas een akkoord als er vier handtekeningen onder staan. Ook de vraag wie de nieuwe premier moet worden hangt nog boven de markt. Dat leidt tot speculaties in de pers en op sociale media. Een twitteraar die zich voordeed als persvoorlichter van de PVV meldde gisteren dat PVV-leider Wilders oud-informateur Plasterk benaderd heeft als kandidaat-premier. Kamerlid Agema retweette aanvankelijk het bericht van het account, maar verwijderde dat later weer. Het is nog gissen wat dat betekent. \"Ik heb geen enkele naam gehoord\", zei Van der Plas vanmorgen. De anderen wilden er ook niets over kwijt. Tot nu toe lekte er sowieso weinig uit over de onderhandelingen. Een foto van een conceptversie van het akkoord liet zien dat het in ieder geval gaat over streng asielbeleid, bestaanszekerheid en koopkracht, wonen en volkshuisvesting, infrastructuur en openbaar vervoer en een goede toekomst voor landbouw en visserij. In totaal zou het om twaalf thema's gaan.  De informateurs willen idealiter dat het regeerakkoord, als dat wordt bereikt, morgenochtend aan de Tweede Kamerfracties van de vier partijen wordt voorgelegd zodat alle betrokken Kamerleden weten waar hun partij voor tekent. \"Het is heel belangrijk dat het vandaag gaat lukken, maar anders hebben we morgen nog\", zegt Van der Plas. De onderhandelingen zijn om 08.45 uur begonnen en hebben nog geen eindtijd. "}, {"ID": 2520390, "url": "https://nos.nl/artikel/2520390-uva-gaat-niet-meer-in-gesprek-met-actievoerders-alleen-met-onze-eigen-mensen", "title": "UvA gaat niet meer in gesprek met actievoerders: 'Alleen met onze eigen mensen'", "date_time": "2024-05-14T08:02:37+0200", "text": "De Universiteit van Amsterdam (UvA) gaat niet meer met actievoerders in gesprek na nieuwe ongeregeldheden bij de universiteit gisteren, waarbij het gebouw van de UvA niet gespaard werd. Dat zegt Geert ten Dam, voorzitter van het college van bestuur van de UvA, in het NOS Radio 1 Journaal. \"Wij gaan de gesprekken wel vervolgen, maar dat doen we met onze eigen mensen en binnen onze normale, gewone overlegstructuur\", legt Ten Dam uit. \"Wij gaan niet meer praten met actievoerders en wij gaan ook niet meer om tafel zitten met mensen die gezichtsbedekkende kleding dragen. Dat hebben wij vorige week alleen gedaan in een uiterste poging om te de-escaleren.\"  Rond 11.00 uur was er gisteren een vreedzame werkonderbreking in het gebouw van de UvA op het Roeterseiland, uit protest tegen de oorlog in Gaza en het opbreken van studentenprotesten vorige week. Toen deze zogenoemde \"walk-out\" was afgelopen bleef een deel van de betogers achter. Volgens de universiteit voegden zich nieuwe mensen bij de groep, onder wie in het zwart geklede en gemaskerde personen. Die groep drong het gebouw binnen en richtte flinke vernielingen aan, waarna er aangifte werd gedaan. De ME greep uiteindelijk in. \"Dit is ongehoord, schokkend en volstrekt onacceptabel\", reageert Ten Dam nog vol ongeloof. \"Het ergste vond ik, naast alle vernielingen, dat medewerkers halsoverkop gevlucht zijn. Dat is vreselijk.\" Ze omschrijft hoe medewerkers in paniek zijn weggerend.  De gemaskerde personen die het gebouw binnendrongen, kwamen tot de zesde verdieping, de plek waar het bestuur van de UvA huist. \"Wij kunnen ons dan ook niet aan de indruk onttrekken dat het op ons gericht was\", erkent Ten Dam. Ze verklaart dat het bestuur niet aanwezig was, \"maar anders waren wij ook gevlucht.\" Naar aanleiding van de ongeregeldheden van maandag heeft de UvA besloten om dinsdag en woensdag vrijwel alle gebouwen dicht te houden. Ten Dam overlegt vandaag over de vraag hoe het verder moet. \"Op dit moment kunnen wij niet de veiligheid van onze studenten en medewerkers garanderen. Dat is altijd prioriteit nummer \u00e9\u00e9n voor ons.\"  Over de schade kan de bestuursvoorzitter nog niks zeggen. Wel krijgt ze steeds meer signalen dat studenten zich niet meer veilig voelen op de universiteit door alle protesten. \"Dat is heel verdrietig. Ik hoor geluiden als: 'is dit nog wel mijn universiteit?' Daar proberen wij zo goed mogelijk op de reageren.\" Ze verzekert dat ondanks alle ongeregeldheden en het sluiten van de deuren de studie voor niemand in gevaar komt. De universiteit staat klaar om studenten bij te staan, benadrukt Ten Dam.  In Nijmegen, Groningen, Eindhoven en Maastricht hebben pro-Palestijnse demonstranten de nacht doorgebracht in tenten die ze hadden opgezet bij universiteiten. Voor zover bekend verlopen die acties vreedzaam. In alle steden is de nacht rustig verlopen en sliepen er enkele tientallen betogers buiten. Hoe lang de demonstranten mogen blijven is nog niet bekend. In Groningen liet de driehoek (gemeente, politie en Openbaar Ministerie) gisteren weten dat de betogers voorlopig mogen blijven, zolang de bereikbaarheid van de universiteit niet in het geding is. "}, {"ID": 2520385, "url": "https://nos.nl/artikel/2520385-experts-bepleiten-grondige-veranderingen-om-diabetescrisis-te-lijf-te-gaan", "title": "Experts bepleiten grondige veranderingen om 'diabetescrisis' te lijf te gaan", "date_time": "2024-05-14T06:48:31+0200", "text": "Meer dan 1,4 miljoen Nederlanders hebben een grote kans om diabetes type 2 te krijgen, heeft het Diabetes Fonds gisteren laten weten na onderzoek van Maastricht University. Volgens het fonds heeft Nederland te maken met een \"diabetescrisis\". Het gaat om een stijging van 300.000 pati\u00ebnten ten opzichte van 2018. Het type suikerziekte diabetes 2 wordt onder meer veroorzaakt door een ongezonde leefstijl. De manier waarop de samenleving is ingericht maakt het leiden van een gezond leven te moeilijk, stellen experts.  Bij diabetes type 2 reageert het lichaam niet goed op insuline; de bloedsuikerwaardes zijn te hoog. Het wordt veroorzaakt door onder meer te weinig lichaamsbeweging, obesitas, ongezond eten en roken. Ook kunnen erfelijkheid en ouderdom een rol spelen. Wie uiteindelijk suikerziekte krijgt en er niets aan doet, kan hart- en vaatziekten, nierschade en oogproblemen krijgen. Volgens hoogleraar diabetologie Hanno Pijl worden Nederlanders door de samenleving zoals hij nu is ingericht continu de verkeerde kant op gestuurd. \"Als je ergens op het station loopt, word je onophoudelijk geconfronteerd met ongezonde voeding. Veel mensen zitten op hun werk de hele dag achter een bureau\", licht hij toe. \"Zo zijn er veel dingen die het ons moeilijk maken om gezond te leven.\"  Dat blijkt ook uit de cijfers: 80 procent van de producten in de supermarkt valt niet in de Schijf van Vijf. De meeste aanbiedingen in supermarkten stimuleren ongezonde voedselkeuzes, blijkt uit onderzoek van onder meer Wageningen University &amp; Research, de Vrije Universiteit Amsterdam en de Universiteit Utrecht. Anne Roefs, hoogleraar psychologie en neurowetenschappen van abnormaal eetgedrag, ziet ook hoe moeilijk het is om te kiezen voor een gezonde leefstijl. \"Het is natuurlijk ontzettend overweldigend, die voedselomgeving. Overal waar je kijkt zie je lekker en ongezond eten. Als je gezond wil leven, moet je daar continu weerstand aan bieden. Dat lukt natuurlijk niet altijd.\" \"Je kunt je afvragen tot in hoeverre je hier echt keuzevrijheid in hebt\", zegt Roefs. \"Je bent er natuurlijk zelf bij als je iets ongezonds uitkiest, maar we worden continu bespeeld door marketing. Het doel van de voedselindustrie is zoveel mogelijk geld verdienen, niet om jou een gezond dieet voor te schotelen.\" Daarbij komt nog dat een gezonde leefstijl tijd en moeite kost, vertelt ze. \"Veel mensen hebben een stressvol en druk leven. Zie dan nog maar eens tijd te vinden om gezonde gewoonten op te bouwen.\"  De oorsprong van onze ongezonde samenleving ligt volgens hoogleraar diabetologie Pijl in de industri\u00eble revolutie. \"De mens heeft eeuwenlang geleefd zonder deze verleidingen. Suiker vinden wij bijvoorbeeld zo lekker, omdat wij dat dat vroeger alleen in gezonde voeding zoals rijp fruit tegenkwamen. Nu hebben wij ontdekt hoe wij dat uit suikerbieten kunnen halen en stoppen we dat overal in\", geeft hij als voorbeeld. \"Zo werken onze evolutionaire behoeften ons keihard tegen\", vervolgt hij. \"Met technologie weten we onze verlangens maximaal te bevredigen.\"  Door de jaren heen nam de politiek al een aantal maatregelen die moeten bijdragen aan een gezondere bevolking. Zo kwam in 2018 het Nationaal Preventieakkoord tot stand om roken, problematisch alcoholgebruik en overgewicht tegen te gaan. Begin dit jaar werd de belasting op alle non-alcoholische dranken die suiker bevatten verhoogd naar 21 procent. Volgens onderzoeker Maartje Poelman, universitair hoofddocent consumptie en gezonde leefstijl aan Wageningen University, zetten de huidige maatregelen geen zoden aan de dijk. \"Er worden nu vooral maatregelen genomen voor mensen die al ziek zijn, maar bijna de hele gezondheidswetenschappelijke gemeenschap zegt dat er naar de voedselomgeving gekeken moet worden om te voorkomen dat mensen \u00fcberhaupt ziek worden\", zegt ze. Volgens haar is het onjuist om mensen die het niet lukt een gezonde leefstijl te onderhouden neer te zetten als lui. \"Uit onderzoeken blijkt juist dat het ontzettend moeilijk is om gezonde keuzes te maken door de manier waarop hun omgeving is ingericht.\"  Alle drie de experts stellen dus dat een systeemverandering nodig is om erger te voorkomen. Dat houdt in dat er reeks maatregelen moet worden genomen, die de continue ongezonde verleidingen moeten wegnemen. Zo vinden ze dat er meer balans moet komen in het aanbod in de supermarkt, moet de marketing van ongezond eten richting kinderen en jongeren aan banden worden gelegd en moeten scholieren gezonder eten voorgeschoteld krijgen in de kantine. Volgens hoogleraar Pijl moeten we ons zelfs afvragen of aanbieders van ongezond voedsel, zoals fastfoodketens, \u00fcberhaupt een plek moeten hebben op de voedselmarkt. \"Dat is een enorme verandering, maar om al die ziekten te voorkomen zal er toch iets moeten veranderen.\" Poelman en Roefs voorzien dat zulke maatregelen op weerstand kunnen stuiten. \"Maar nu staan we betutteling van marketingbureaus wel toe, maar regulering van de overheid niet\", aldus Roefs. "}, {"ID": 2520384, "url": "https://nos.nl/artikel/2520384-wekdienst-14-5-examens-van-start-europese-unie-stemt-in-met-migratiepact", "title": "Wekdienst 14/5: Examens van start \u2022 Europese Unie stemt in met migratiepact", "date_time": "2024-05-14T06:45:59+0200", "text": "Goedemorgen! Vandaag beginnen de eindexamens voor middelbare scholieren van havo, vwo en vmbo-t. Ook stemt de Europese Unie formeel in met het migratiepact, een belangrijke doorbraak in het Europese migratiedebat. We beginnen met het weer: zonnig, later op de dag vooral in het midden en zuiden van het land een regen- of onweersbui. Maxima van 23 graden in Zeeland tot 26 of 27 graden in het binnenland.  Ga je de weg op? Hier vind je het overzicht van de werkzaamheden. En hier zie je waar wordt gewerkt aan het spoor.    Van alle klimaatrisico's is waterschaarste voor Nederland het meest nijpend. De risico's zullen in de toekomst alleen maar toenemen. De problemen vloeien voort uit bijvoorbeeld stortregens en zeespiegelstijging, een toename van zomerhitte en gevolgen van klimaatverandering in andere werelddelen - die ook voor Nederland economische gevolgen kunnen hebben. Het Planbureau voor de Leefomgeving noemt drie grote klimaattrends voor Nederland: het wordt warmer, het wordt droger en het wordt natter. Elk van die trends brengt eigen klimaatrisico's met zich mee.    In een veilinghuis in IJsselstein is een kwartje uit 1891 verkocht voor ruim een miljoen euro. Het is het hoogste bedrag dat ooit voor een Nederlandse munt is betaald.  Fijne dag!"}, {"ID": 2520383, "url": "https://nos.nl/artikel/2520383-opvallende-personeelswisseling-van-poetin-is-signaal-aan-oekraine", "title": "Opvallende personeelswisseling van Poetin is signaal aan Oekra\u00efne", "date_time": "2024-05-14T06:39:48+0200", "text": "Het ontslag - na twaalf jaar - van de Russische minister van Defensie Sergej Sjojgoe en de benoeming in zijn plaats van de weinig publieke econoom Andrej Belo\u00f6esov is de opvallendste personeelswisseling van Vladimir Poetin aan het begin van zijn vijfde ambtsperiode. Sjojgoe, die met Poetin nauwe vriendschappelijke banden onderhoudt, krijgt een eervolle, zij het waarschijnlijk minder invloedrijke positie als hoofd van Ruslands nationale veiligheidsraad. Na Poetins inauguratie vorige week diende premier Michail Misjoestin zoals het hoort het ontslag van zijn kabinet in. Poetin kwam snel daarna met de kandidaten voor zijn nieuwe regering. Die aanstellingen moeten sinds de grondwetswijzigingen van 2020 formeel worden bekrachtigd door het parlement. De Staatsdoema (het Lagerhuis) gaat over de premier en de meeste ministers, de Federatieraad (het Hogerhuis) stemt over de zogeheten 'machtsministeries': Defensie, Binnenlandse en Buitenlandse Zaken, Noodsituaties en de veiligheidsdiensten. De verwachtingen over de ophanden zijnde stoelendans waren hooggespannen, vooral met betrekking tot de post van premier. Maar al snel werd duidelijk dat het oude kabinet grotendeels zou terugkeren.  Afgelopen vrijdag al kreeg premier Misjoestin zelf het groene licht en gisteren volgden de door Poetin voorgestelde vicepremiers, meest oudgedienden. Vandaag buigen de Staatsdoema en de Federatieraad zich over de resterende ministersposten. Nieuw onder de vicepremiers is Dmitri Patroesjev, voormalig minister van Landbouw en de zoon van Nikolaj Patroesjev, een vriend en oud-KGB-collega van Poetin die tot deze week secretaris was van de veiligheidsraad. De jonge Patroesjev is eerder wel genoemd als een potenti\u00eble opvolger van Poetin. Patroesjev senior wordt adviseur van Poetin. De ontslagen defensieminister Sjojgoe neemt dus zijn plaats in en zal zich in zijn nieuwe functie onder meer bezighouden met de in- en uitvoer van militair materieel.  Maar alle ogen zijn nu gericht op de 65-jarige Belo\u00f6esov, die zich nooit eerder heeft beziggehouden met militaire zaken. Hij geldt als een vertrouweling van Poetin, die al decennialang invloed uitoefent op Ruslands economische politiek, hetzij als adviseur in het Kremlin of van diverse premiers, hetzij als lid van de regering. Hij was eerder minister van Economische Ontwikkeling en sinds 2020 eerste vicepremier. Als econoom was hij al actief ten tijde van de planeconomie in de Sovjet-Unie. Gezien zijn achtergrond ligt het voor de hand dat Belo\u00f6esovs voornaamste taak zal liggen in het controleren van de enorme geldstromen die zijn bestemd voor militaire doeleinden, inclusief de industri\u00eble productie van het noodzakelijke materieel.  Het gaat vermoedelijk om tegen de 40 procent van de staatsbegroting. De bestemming van veel van dat geld is geheim. Eerder al zei minister van Financi\u00ebn Anton Siloeanov daarover, dat in de begroting \"het accent ligt op het zeker stellen van onze overwinning\". Die woorden zullen ook de leidraad zijn voor Belo\u00f6esov, die in zijn nieuwe functie rechtstreeks verantwoording aflegt aan de president. De benoeming van Belo\u00f6esov is ook een signaal dat het Kremlin zich opmaakt voor een langdurige strijd in Oekra\u00efne. Met het oog op mogelijke economische problemen in de toekomst, mede als gevolg van westerse sancties, is doelmatig omspringen met de beschikbare middelen daarom een eerste vereiste. Dat is waar Belo\u00f6esovs expertise in de optiek van Poetin een belangrijke rol kan gaan spelen, in ieder geval voor nu. Het is niet uitgesloten dat hij voor een beperkte tijd wordt ingezet om orde op zaken te stellen, alvorens plaats te maken voor een opvolger die meer geworteld is in de strijdkrachten.  Verdere personele wijzigingen binnen het ministerie zijn niet uitgesloten, al staan die volgens Kremlinwoordvoerder Dmitri Peskov \"op dit moment\" niet op de agenda. In het dagelijks reilen en zeilen van het ministerie en de strijdkrachten zal in eerste instantie weinig veranderen. Chef-staf Anatoli Gerasimov behoudt vooralsnog zijn post, wat de continu\u00efteit moet garanderen. De benoeming van Belo\u00f6esov zal geen directe invloed hebben op de situatie aan het front. Als voorheen zal Rusland blijven proberen in Oekra\u00efne zoveel mogelijk terrein te winnen, voordat de beloofde westerse hulp de Oekra\u00efense troepen langs de frontlijn heeft bereikt. "}, {"ID": 2520380, "url": "https://nos.nl/artikel/2520380-dodental-aardverschuivingen-sumatra-opgelopen-tot-boven-de-50", "title": "Dodental aardverschuivingen Sumatra opgelopen tot boven de 50", "date_time": "2024-05-14T05:25:10+0200", "text": "Het dodental als gevolg van overstromingen en aardverschuivingen in West-Sumatra is opgelopen naar 52. Dat melden de lokale autoriteiten op het Indonesische eiland. Zeker zeventien mensen worden nog vermist. Zaterdagavond werden verschillende districten in het westen van het Indonesische eiland overspoeld door modderstromen na langdurige stortregens. Honderden huizen raakten vernield, evenals moskee\u00ebn, wegen en rijstvelden. Ruim 3000 mensen zijn ge\u00ebvacueerd, zegt de landelijke rampenbestrijdingsdienst. De politie en het leger werken samen met vrijwilligers en lokale reddingswerkers. De Indonesische weerdienst BKMG stelt dat de hevige regenval het gevolg is van de stijgende temperatuur van het zeewater. \"De afwijkende temperatuur is in bijna alle wateren in de wereld vastgesteld. In Indonesi\u00eb zelf is een significante stijging waargenomen van een temperatuurstijging van 1 graad Celsius\", zei een functionaris van het agentschap tegen The Jakarta Post. Op luchtbeelden van zondag is goed te zien hoe groot de ravage is na de modderstromen:  Tijdens het regenseizoen is Indonesi\u00eb, en vooral Sumatra, kwetsbaar voor aardverschuivingen en overstromingen. In maart dit jaar nog kwamen tientallen mensen eveneens in West-Sumatra om het leven door modderstromen als gevolg van hevige regenval. Door het noodweer kwamen modder, rotsen en bomen een berg af. Ruim 80.000 mensen moesten vluchten naar tijdelijke opvangplekken. "}, {"ID": 2520379, "url": "https://nos.nl/artikel/2520379-jazzsaxofonist-david-sanborn-78-overleden", "title": "Jazzsaxofonist David Sanborn (78) overleden", "date_time": "2024-05-14T04:08:30+0200", "text": "De Amerikaanse jazzsaxofonist David Sanborn is op 78-jarige leeftijd overleden. Hij overleed zondag aan de gevolgen van prostaatkanker. Zijn familie heeft dat bekendgemaakt op X. Sanborn won zes Grammy Awards, onder meer voor zijn jazzalbums Straight To The Heart, Double Vision en Close-Up uit de jaren 80. Hij was een veelgevraagd saxofonist en werkte samen met artiesten als Paul Simon, David Bowie, Bruce Springsteen, James Brown, Stevie Wonder en The Rolling Stones. In 2018 werd bij Sanborn prostaatkanker ontdekt, desondanks bleef hij tot voor kort nog optreden. Hij had zelfs nog concerten tot in 2025 gepland. Zijn optredens van deze maand moest hij wel afzeggen. \"Door de ongelofelijke pijn in mijn ruggengraat kon ik niet meer lopen. Laat staan op mijn saxofoon spelen\", schreef hij. \"Spelen voor jullie allemaal, vrienden, familie, fans en staf, is wat mij in leven houdt\".  Sanborn werd in 1945 geboren in Tampa, Florida. Op 3-jarige leeftijd raakte hij besmet met polio. Als onderdeel van zijn revalidatie kreeg de kleine Sanborn een saxofoon in de hand gedrukt. Zo'n tien jaar later speelde hij al met legendes als bluesgitarist en zanger Albert King. In de jaren 70 klopten grootheden als B.B. King, Elton John, Chaka Khan aan zijn deur. Een decennium later trad hij onder meer op met Aretha Franklin, Billy Joel, Eric Clapton en Mick Jagger. Hoewel Sanborn vooral in de jazzwereld uitgroeide tot een grootheid, vertelde hij in een interview met het Amerikaans jazztijdschrift Downbeat zelf nooit zo bezig te zijn met wat wel of niet als jazz bestempeld mocht worden. \"Jazz heeft altijd de omgeving geabsorbeerd en getransformeerd. Echte muzikanten hebben geen tijd om te denken in beperkte categorie\u00ebn\", zei hij. "}, {"ID": 2520378, "url": "https://nos.nl/artikel/2520378-delen-brug-baltimore-tot-ontploffing-gebracht-om-schip-los-te-maken", "title": "Delen brug Baltimore tot ontploffing gebracht om schip los te maken", "date_time": "2024-05-14T02:45:08+0200", "text": "In de Amerikaanse stad Baltimore hebben bergingswerkers delen van de ingestorte Francis Scott Key-brug opgeblazen om deze los te krijgen van het containerschip dat er eind maart tegenaan voer. Zodra het schip los is, kan het worden verplaatst en kan het scheepvaartverkeer van en naar de haven van Baltimore weer op gang komen. Dat ligt al weken grotendeels stil. Bergingswerkers noemen het opblazen van de brugdelen een \"grote stap\" in het loskrijgen van het schip.  Eind maart ramde containerschip Dali een pijler van de Francis Scott Key-brug in Baltimore, ten noordoosten van Washington. De brug stortte grotendeels in en zes wegwerkers kwamen in het water terecht, allemaal immigranten uit Latijns-Amerika. Tot nu toe zijn vijf van de zes lichamen gevonden. Met een kleine lading explosieven werden de restanten van de brug opgeblazen:  Omdat de Dali vastligt tussen de overblijfselen van de brug kan het schip nog altijd geen kant op. Ook de 21-koppige bemanning heeft het schip sinds het ongeluk nog niet mogen verlaten. Volgens autoriteiten zijn zij \"druk met het onderhouden van het schip en het assisteren van de bergingswerkers\". Aan boord van de Dali zijn 20 Indi\u00ebrs en een Sri Lankaan. Eind deze maand moet de vaargeul weer vrij zijn voor het scheepvaartverkeer. Door de complexe operatie en de slechte weersomstandigheden lukte dat niet eerder. Naar het ongeval lopen verschillende onderzoeken. Onder meer de federale politiedienst FBI, de inspectiedienst NTSB en lokale bestuurders hebben een onderzoek ingesteld. "}, {"ID": 2520377, "url": "https://nos.nl/artikel/2520377-veel-arbeidsongevallen-met-verzuim-bij-politie-brandweer-en-conducteurs", "title": "Veel arbeidsongevallen met verzuim bij politie, brandweer en conducteurs", "date_time": "2024-05-14T00:01:20+0200", "text": "In 2023 had 2,7 procent van alle werknemers een arbeidsongeval met lichamelijk letsel of geestelijke schade. In bijna de helft van de gevallen leidde het tot een of meer dagen verzuim, blijkt uit cijfers van de Nationale Enqu\u00eate Arbeidsomstandigheden van het CBS en TNO, ingevuld door bijna 62.000 werknemers. Van alle beroepsgroepen hebben politie, brandweer en conducteurs de grootste kans op een ongeval tijdens het werk en met een of meer dagen verzuim. Gemiddeld over de jaren 2021 tot en met 2023 betrof het 6,3 procent van de politie- en brandweermensen en 5,5 procent van de conducteurs. Ook onder slagers, vrachtwagenchauffeurs, productiemachinebedieners, timmerlieden en loodgieters en pijpfitters zijn verhoudingsgewijs veel arbeidsongevallen met verzuim.  Gevraagd naar de oorzaak van het arbeidsongeval noemt 17 procent van de slachtoffers psychische overbelasting, zoals stress en intimidatie. Dat is het hoogst sinds het begin van de meting van de oorzaken in 2017. Toen was psychische overbelasting voor 14 procent een oorzaak. Andere oorzaken: 14 procent van de werknemers met een arbeidsongeval geeft aan zich gesneden of gestoten te hebben, 12 procent is uitgegleden, gestruikeld of gevallen, en 10 procent zegt bedreigd, gebeten of geschopt te zijn. Minder dan 5 procent rept over een verkeersongeval of een val van een ladder of steiger.  In 2020, het eerste jaar van de coronapandemie, daalde het percentage werknemers met een arbeidsongeval ten opzichte van de jaren daarvoor, zowel voor ongevallen met als zonder verzuim. Na 2020 is het percentage dat te maken had met een arbeidsongeval vrijwel gelijk gebleven. Ook dat gold zowel voor ongevallen met als zonder verzuim. In de cijfers tellen arbeidsongevallen tijdens woon- en werkverkeer niet mee, en ook de arbeidsongevallen met uitsluitend een natuurlijke oorzaak, zoals een hartstilstand of beroerte, tellen niet mee. Recente cijfers over het aantal doden ten gevolge van een bedrijfsongeval zijn niet beschikbaar. De cijfers over 2022 verschijnen pas in juli omdat die van alle EU-landen via Eurostat wordt bijgehouden. "}, {"ID": 2520376, "url": "https://nos.nl/artikel/2520376-van-alle-klimaatrisico-s-is-waterschaarste-voor-nederland-het-meest-nijpend", "title": "Van alle klimaatrisico's is waterschaarste voor Nederland het meest nijpend", "date_time": "2024-05-14T00:01:12+0200", "text": "Klimaatverandering veroorzaakt in Nederland nu al grote risico's en dat zal in de toekomst alleen maar toenemen. Dat zegt het Planbureau voor de Leefomgeving (PBL) dinsdag in een nieuw klimaatrapport. De problemen vloeien voort uit bijvoorbeeld stortregens en zeespiegelstijging, een toename van zomerhitte en gevolgen van klimaatverandering in andere werelddelen - die ook voor Nederland economische gevolgen kunnen hebben. Geleidelijke veranderingen van het klimaat, zoals het warmer worden van de seizoenen of het versneld stijgen van het water in de Noordzee, vallen redelijk goed te voorspellen. Toch zullen we in praktijk vaak verrast worden wanneer de gevolgen toeslaan. Zo werd in juli 2019 in Nederland voor het eerst de temperatuurgrens van 40 graden doorbroken. Dat was tientallen jaren eerder dan verwacht. Ook de stortregens en overstromingen in Limburg twee jaar later, een kostenpost van bijna een half miljard euro, kwamen als donderslag bij heldere hemel. \"We weten niet precies wanneer en waar, maar wel d\u00e1t extreme gebeurtenissen door klimaatverandering steeds vaker zullen voorkomen\", zegt hoofdauteur Frank van Gaalen tegen de NOS. \"En dus zullen we ons zo goed mogelijk moeten voorbereiden. Bijvoorbeeld door schaduwrijke parken aan te planten in steden. Maar ook door mensen te informeren over wat ons te wachten staat.\"  Het PBL noemt drie grote klimaattrends voor Nederland: het wordt warmer, het wordt droger en het wordt natter. Elk van die trends brengt eigen klimaatrisico's. Zo wonen momenteel 8 miljoen Nederlanders in overstroombaar gebied. Wateroverlast in dichtbevolkte gebieden kan leiden tot forse schade aan infrastructuur. Toename van zomerhitte leidt tot directe gezondheidsschade - nu al een jaarlijkse kostenpost van een miljard euro. Droogte tot slot is schadelijk voor de landbouw, de natuur - en de waterkwaliteit. Dat wordt nu nog opgevangen met bestaande adaptatiemaatregelen, maar de grenzen van die aanpak komen volgens het PBL al in het zicht. Een voorbeeld is sproeien in de landbouw tijdens droogte. Dat is volgens het rapport verdrievoudigd in de droge jaren 2018, 2019 en 2020. Aanvankelijk verzacht sproeien (voor de landbouw) de droogteschade, maar ten koste van verdere grondwaterdaling - en dus versterking van droogteschade voor landbouw en natuur. \"De meeste aandacht is wat ons betreft nodig voor de gevolgen van droogte\", zegt Van Gaalen. \"Er zijn meer droge perioden, die langer duren - en tegelijk neemt de watervraag toe. In steeds grotere delen van Nederland is daardoor niet genoeg water beschikbaar voor beregening in de landbouw, natuur en uiteindelijk mogelijk ook voor drinkwater. Hier moeten dus keuzes worden gemaakt en een afweging tussen de verschillende belangen.\"  Verschillende gevolgen van klimaatverandering zullen ook onderling op elkaar inwerken. \"Denk aan de combinatie van hitte en droogte, of achtereenvolgende droogten, waardoor natuur te weinig tijd heeft om te herstellen en de gevolgen dus steeds groter worden\", aldus Van Gaalen. Voor de Nederlandse natuur zal klimaatverandering steeds schadelijker worden. \"Dat komt voor de Nederlandse natuur bovenop de bestaande verdroging, vermesting, verzuring en versnippering.\" Om de Nederlandse natuur beter bestand te maken tegen klimaatverandering, zullen die andere drukfactoren verlaagd moeten worden, aldus het planbureau. In het rapport is ook aandacht voor enkele minder bekende risico's van klimaatverandering, zoals verlies van archeologisch erfgoed. Bovengronds is veel verloren gegaan, maar juist in de vochtige bodem is in Nederland een belangrijk historisch archief bewaard gebleven van vergankelijke materialen, zoals hout, leer en textiel, uit de middeleeuwen en Romeinse tijd. Als dit erfgoed door grondwaterdaling droogvalt, gaat het verloren. Na een reeks recente droge zomers waarschuwt het PBL dat Nederland ook hier snel keuzes moet maken.  Het PBL noemt de aanpak van klimaatrisico's \"urgent\". Dat zit onder andere in de grote uitdagingen voor ruimtelijke ordening. Vanuit het principe van 'water en bodem sturend' zou goed moeten worden nagedacht welke gebieden geschikt zijn voor natuur, woningbouw en verschillende vormen van landbouw. Maar er zijn volgens het PBL meer vraagstukken. Zo is niet bekend hoe Nederland zich op lange termijn zal aanpassen aan zeespiegelstijging. \"Klimaatadaptatie raakt veel beleidstrajecten en vraagt om toekomstbestendige, structurele keuzes. Een klimaatbestendige samenleving richt zich daarom niet alleen op aanpassingen voor \u00e9\u00e9n enkel probleem, met technische oplossingen zoals dijkverhogingen of beregening\", schrijft het planbureau. \"Tot slot kun je met aanpassingen aan klimaatverandering de risico's die we hebben beschreven wel verminderen, maar niet volledig oplossen. Het blijft belangrijk om de extremen zoveel mogelijk te beperken, door zo veel mogelijk de uitstoot van broeikasgassen te verminderen\", besluit Van Gaalen. "}, {"ID": 2520372, "url": "https://nos.nl/artikel/2520372-rel-om-weren-eu-vlag-op-songfestival-geschenk-voor-vijanden-europa", "title": "Rel om weren EU-vlag op songfestival: 'Geschenk voor vijanden Europa'", "date_time": "2024-05-13T22:31:09+0200", "text": "De Europese Commissie heeft met teleurstelling gereageerd op het weren van de EU-vlag tijdens de finale het Eurovisie Songfestival. Volgens songfestivalorganisator EBU was het Eurovisie-vlaggenbeleid dit jaar niet anders dan vorig jaar en wordt er volgend jaar opnieuw naar gekeken. De Europese Commissie reageert op een bericht op X van Europarlementari\u00ebr Dorin Frasineanu afgelopen zaterdag. Hij schreef dat hem de toegang tot het Eurovisie Songfestival was ontzegd met de EU-vlag. \"De beveiliging heeft ons verteld dat het 'politiek' en 'niet toegestaan' is. Hoe kan de EBU de EU-vlag verbieden op het grootste evenement van Europa?\", zei Frasineanu.  Vicevoorzitter van de Commissie Margaritis Schinas noemde het verbod van de vlag in Politico \"verbijsterend\" en \"een geschenk aan de vijanden van Europa\". Hij zei ook dat het besluit van de EBU om \"voor de eerste keer\" vlaggen van andere landen dan die van de deelnemende landen uit te sluiten, slecht getimed was, gezien de Europese verkiezingen volgende maand. \"En wat heeft dit voor nut?\" De EBU zegt tegen Politico dat het vlaggenbeleid dit jaar \"hetzelfde was als in 2023\". Dat betekent volgens een woordvoerder dat fans alleen vlaggen van \"deelnemende landen en de regenboog-/pridevlaggen\" mochten meenemen. Politico wijst er echter op dat vorig jaar tientallen EU-vlaggen duidelijk in het publiek te zien waren. Schinas zei dat hij de kwestie met het management van de EBU zal bespreken. \"Ik ga met ze praten. Ik laat dit niet passeren\", zei hij. \"Ik ga op zoek naar een verklaring.\"  In een verklaring herhaalt de EBU nu dat \"net als in voorgaande jaren, zoals 2023,\" het beleid van de (Zweedse publieke omroep) SVT erop stond om de vlaggen van de deelnemende landen en de regenboogvlaggen toe te staan. \"Er is nooit een uitdrukkelijk verbod op de EU-vlag opgenomen in het schriftelijke beleid. Vanwege de toegenomen geopolitieke spanningen werd het vlaggenbeleid dit jaar strenger gehandhaafd door de beveiliging. Samen met onze nieuwe gastomroep gaan we opnieuw kijken naar het vlaggenbeleid voor 2025.\" Volgend jaar wordt het songfestival gehouden in Zwitserland. "}, {"ID": 2520366, "url": "https://nos.nl/artikel/2520366-uva-legt-onderwijs-twee-dagen-stil-veiligheid-niet-te-garanderen", "title": "UvA legt onderwijs twee dagen stil: veiligheid niet te garanderen", "date_time": "2024-05-13T22:01:35+0200", "text": "De Universiteit van Amsterdam (UvA) geeft dinsdag en woensdag geen onderwijs. Alle universiteitsgebouwen blijven dicht, naar aanleiding van de ongeregeldheden van maandag bij pro-Palestijnse protesten. Het bestuur van de universiteit zegt in een verklaring dat het \"geen verantwoordelijkheid kan nemen voor de veiligheid van allen die zich op de campus bevinden\". Maandag vond een werkonderbreking plaats in het gebouw van de UvA op het Roeterseiland. Toen deze zogenoemde \"Walk-out\" was afgelopen, sloeg de sfeer om. Een deel van de betogers bleef achter en volgens de universiteit voegden zich nieuwe mensen bij de groep, onder wie in het zwart geklede en gemaskerde personen. Volgens het bestuur barricadeerden ze alle in- en uitgangen, waardoor er een onveilige situatie ontstond. Ook richtten ze overal moedwillig vernielingen aan. In de middag greep de politie in, waarmee een einde kwam aan het protest. Zo zag de dag van protest eruit:  Het UvA-bestuur schrijft in een verklaring geschokt te zijn door \"de manier waarop een vreedzaam protest is gekaapt door gewelddadige elementen die hun eigen 'demonstratierecht' misbruiken en de grondrechten van anderen, inclusief de media, ontkennen\". Volgens de universiteit is het onaanvaardbaar dat studenten en medewerkers het gebouw moesten verlaten omdat ze werden bedreigd of belaagd. \"Niemand heeft zoveel gelijk dat dit gedrag geoorloofd is\", aldus het bestuur. Vorige week was de UvA ook enkele dagen dicht na uit de hand gelopen pro-Palestijnse protesten. Gisteren was de UvA voor het eerst weer open. Studenten geneeskunde en tandheelkunde kunnen de komende dagen overigens wel onderwijs krijgen, omdat dat plaatsvindt buiten de universiteitsgebouwen. "}, {"ID": 2520360, "url": "https://nos.nl/artikel/2520360-vermiste-kat-na-zes-jaar-teruggevonden-eigenaar-had-verkeerde-kat-in-huis", "title": "Vermiste kat na zes jaar teruggevonden, eigenaar had verkeerde kat in huis", "date_time": "2024-05-13T21:19:44+0200", "text": "Een vrouw uit Goes die haar kat na een jarenlange vermissing in 2021 dacht te hebben teruggekregen, blijkt al die jaren een vreemde kat in huis te hebben gehad. Afgelopen week werd haar vermiste kat pas echt teruggevonden. Nu heeft ze twee vrijwel identieke katten rondlopen. De zwarte kat Fluffy van Deborah Wattel raakte in 2018 vermist. In 2021 kon ze haar geluk niet op toen het asiel in Zierikzee belde dat Fluffy was gevonden. Ze haalde de kat snel op en beleefde een \"ontroerend\" weerzien. Fluffy was dolenthousiast en sprong meteen op schoot.  Er was \u00e9\u00e9n vreemd detail: Fluffy was gechipt, maar de asielmedewerkers konden de chip niet vinden. Dat gebeurde wel vaker, vertelden ze. \"Vandaar dat we dachten dat we de juiste kat hadden\", zegt Wattel tegen Omroep Zeeland. Vorige week kwam er een telefoontje van een dierenkliniek in Roosendaal. De echte Fluffy was daar binnengebracht. \"Ik geloofde het niet want we hadden Fluffy al in huis\", zegt Wattel. In Roosendaal bleek echter dat het chipnummer van de kat daar overeenkwam met dat van de echte Fluffy. Ze haalde het dier direct op en heeft nu twee vrijwel identieke zwarte katten in huis. Om de dieren uit elkaar te houden heeft ze de oorspronkelijke Fluffy een blauwe halsband gegeven en de dubbelganger een rode. \"Als ik dat niet had gedaan dan had ik ze nu nog steeds niet uit elkaar kunnen houden.\" Ze noemt ze allebei Fluffy.  De vrouw hoopt dat de eigenaar van de kat uit Zierikzee zich alsnog meldt. \"Er is een gezin dat nu drie jaar zonder kat zit en daar voel ik me toch een beetje schuldig over.\" "}, {"ID": 2520358, "url": "https://nos.nl/artikel/2520358-oud-advocaat-donald-trump-over-afkopen-verhalen-regel-het-maar", "title": "Oud-advocaat Donald Trump over afkopen verhalen: 'Regel het maar'", "date_time": "2024-05-13T20:33:24+0200", "text": "Trumps voormalige vertrouweling en advocaat Michael Cohen is begonnen met het afleggen van zijn getuigenis op dag 16 van het zwijggeldproces van Donald Trump. Volgens Cohen was de voormalige president rechtstreeks betrokken bij een campagne om zwijggeld te betalen om allerlei seksgerelateerde zaken de kop in te drukken. \"Je regelt het maar\", zou Trump hebben gezegd nadat hij had vernomen dat een portier van de Trump Tower in New York met een verhaal naar buiten wilde komen dat Trump een buitenechtelijk kind had verwekt. De portier kreeg 30.000 dollar betaald om het verhaal \"uit de markt\" te houden, dat later onwaar bleek te zijn. Ook een Playboy-model dat beweerde dat zij en Trump een buitenechtelijke affaire hadden werd afbetaald, zei Cohen. Cohen zei dat het woord \"fixer\" zijn werkzaamheden goed omschrijft. Volgens hem regelde hij alles \"wat hij (Trump) maar wilde\". Hij werkte niet als een traditionele bedrijfsjurist, maar rapporteerde rechtstreeks aan Trump en maakte nooit deel uit van het kantoor van de juridische adviseurs van de Trump Organization. Op die manier werkten de twee ongeveer tien jaar samen. De 77-jarige Trump staat in deze strafzaak - in totaal lopen er vier tegen hem - terecht voor het betalen van zwijggeld aan ex-pornoactrice Stormy Daniels. De twaalf juryleden moeten zich buigen over de vraag of Trump 130.000 dollar heeft betaald aan Daniels om een seksschandaal te voorkomen in de aanloop naar de presidentsverkiezingen van 2016, die door Trump werden gewonnen. Toen Daniels voor de verkiezingen details over de affaire naar buiten wilde brengen, zou Trump haar via Cohen zwijggeld hebben betaald. Die betalingen zouden in de boekhouding zijn weggeschreven als juridische kosten, wat zou neerkomen op valsheid in geschrifte. Als aangetoond kan worden dat Trump valsheid in geschrifte heeft gepleegd om de uitkomst van de verkiezingen te be\u00efnvloeden, is dat een strafbaar feit. Hij kan in dat geval maximaal vier jaar gevangenisstraf krijgen. Zo werkte hij samen met Trump en de uitgever van roddelblad de National Enquirer om negatieve verhalen over Trump te onderdrukken die de presidentscampagne van 2016 zouden kunnen schaden. Het trio besprak volgens Cohen in 2015 in de Trump Tower hoe de tabloid van toenmalig uitgever David Pecker gebruikt kon worden om de kandidatuur van Trump een boost te geven. Trump vroeg Pecker om het Cohen te laten weten als hij negatieve verhalen hoorde, vervolgde Cohen. De drie mannen spraken af dat Pecker dergelijke verhalen zou proberen te onderdrukken. Toen Trump zich voorbereidde om zijn campagne voor het presidentschap aan te kondigen, zei Cohen, vertelde Trump hem dat \"veel vrouwen naar voren zouden komen\".  Pecker heeft eerder verklaard dat hij een verhaal over een vermeende affaire had afbetaald om Trumps presidentscampagne te helpen. Hierbij had hij Playboy-model Karen McDougal betaald om de exclusieve rechten van haar verhaal te verkrijgen. Cohen beschreef een telefoongesprek waarin Pecker Trump vertelde dat de Enquirer 150.000 dollar zou moeten betalen om het verhaal van McDougal af te kopen. \"Waarop Trump antwoordde: 'Geen probleem, ik regel het'\", zei Cohen. Volgens aanklagers maakte deze betaling en die aan pornoster Stormy Daniels deel uit van een grote \"catch and kill\" campagne van Trump, Cohen en Pecker om mensen af te betalen met negatieve verhalen over Trump.  Cohen vertelde vandaag dat Trump vooral persoonlijk of per telefoon communiceerde en nooit via e-mail. \"Hij zei dat e-mails vergelijkbaar waren met geschreven brieven, dat hij te veel mensen kende die failliet zijn gegaan als direct gevolg e-mails die aanklagers in een zaak kunnen gebruiken\", vertelde Cohen. Trump zat zwijgend met zijn ogen dicht in de rechtbank in Manhattan tijdens Cohens getuigenis en leek geen oogcontact met Cohen te maken. Toen het afkoopverhaal van Daniels in 2018 naar buiten kwam, koos Cohen ervoor om in ruil voor strafvermindering tegen Trump te getuigen. Cohen kreeg uiteindelijk 2,5 jaar cel voor werkzaamheden die hij deed voor Trump en mag niet meer werken als advocaat. Tegenwoordig laat Cohen geen mogelijkheid voorbijgaan om zijn voormalige werkgever te bekritiseren.  Eerder deze maand zei hij nog live op TikTok: \"Trump 2024? Ik dacht eerder Trump 20 tot 24 jaar\", doelend op de presidentscampagne en een mogelijke gevangenisstraf. Hierdoor zal de verdediging er alles aan doen om Cohen af te schilderen als een onbetrouwbare en bovendien wraakzuchtige getuige. De rechter drong er gisteren bij de aanklagers op aan om Cohen te vertellen buiten de rechtszaal geen uitspraken meer te doen over de zaak of over Trump. Overigens mogen de juryleden tijdens het proces geen nieuws of socialemediaberichten over Trump bekijken. "}, {"ID": 2520356, "url": "https://nos.nl/artikel/2520356-rutte-wilde-in-2017-al-zijn-opvolging-regelen", "title": "Rutte wilde in 2017 al zijn opvolging regelen", "date_time": "2024-05-13T20:30:02+0200", "text": "De top van de VVD had al in 2017 een opvolger voor Mark Rutte willen aanwijzen. Het was de bedoeling dat Jeanine Hennis-Plasschaert fractievoorzitter zou worden, zodat ze bij volgende Kamerverkiezingen tot lijsttrekker kon worden gekozen. Rutte zou dan bij die verkiezingen plaatsmaken voor Hennis, zo was de afspraak. Dat staat in het boek Het Raadsel Rutte, van politiek journalisten Ron Fresen (ex-NOS) en Wilma Borgman (NOS) dat morgen verschijnt. Het plan mislukte: Hennis moest in 2017, tijdens de formatie van het kabinet-Rutte III, aftreden als demissionair minister van Defensie. De Onderzoeksraad voor Veiligheid (OVV) concludeerde in een rapport dat twee Nederlandse militairen in Mali waren omgekomen door een ongeluk dat het gevolg was van ernstige tekortkomingen bij Defensie. Dat ze zo kort daarna zou overstappen naar het fractievoorzitterschap was politiek onmogelijk, oordeelde de leiding van de partij.  In plaats van Hennis werd Klaas Dijkhoff de nieuwe fractievoorzitter. Dijkhoff had niet de ambitie om partijleider te worden en al helemaal geen belangstelling voor het premierschap. Hij was vader van een jong gezin en wilde geen alles opeisende baan. In het boek vertelt Dijkhoff hoe Rutte druk op hem uitoefende om het toch te doen: \"Hij zei: hoe kun je dat nou niet ambi\u00ebren? Je bent een politicus, dit is toch het hoogst haalbare? Als ik in de weg zit moet je het zeggen, dan moet ik gewoon opzij stappen. En dan zei hij bijvoorbeeld dat ik toch in het Catshuis (ambtswoning premier, red.) kon gaan wonen, dan zie je je gezin elke dag en daar zijn ook scholen.\" Maar Dijkhoff had echt geen belangstelling en vertrok in 2021 uit Den Haag. Intussen brak ook de coronacrisis uit en Rutte moest alle zeilen bijzetten om die in goede banen te leiden. Uiteindelijk gingen de liberalen voor de vijfde keer met hem als lijstrekker de verkiezingen van 2021 in. Opnieuw werden ze de grootste. Het kabinet-Rutte IV kwam met veel moeite tot stand. Nadat dat kabinet al na anderhalf jaar was gevallen, kwam Rutte in een, naar eigen zeggen, \"epifaan moment\" tot de conclusie dat zijn rol is uitgespeeld. Dilan Yesilg\u00f6z werd in 2023 zijn opvolger als lijsttrekker.  Overigens speelde de opvolgingskwestie ook al in 2014, staat in het boek van Fresen en Borgman. De VVD stelde toen in allerijl een scenario op om Rutte te vervangen, mocht die naar Brussel vertrekken om EU-president Herman van Rompuy op te volgen. Rutte stond in alle belangrijke Europese hoofdsteden bovenaan het lijstje van gewenste kandidaten, hoewel hij zelf niet wilde. Halbe Zijlstra, destijds VVD-fractievoorzitter, zegt in het boek hoe het plan van de partijtop eruitzag, als Rutte geen nee meer kon zeggen: \"Het plan was dat minister Edith Schippers (Volksgezondheid) hem dan zou opvolgen. Dan zouden we ook de eerste vrouwelijke premier leveren. Een prima uitgangspositie voor de volgende verkiezingen, tenzij zij er niks van zou bakken natuurlijk.\" Zover kwam het niet, uiteindelijk werd de huidige Poolse liberale premier Donald Tusk de opvolger van Van Rompuy. "}, {"ID": 2520758, "url": "https://nos.nl/artikel/2520758-regering-en-rebellen-zuid-sudan-zetten-stap-naar-vrede", "title": "Regering en rebellen Zuid-Sudan zetten stap naar vrede", "date_time": "2024-05-16T23:18:19+0200", "text": "De regering van Zuid-Sudan en rebellengroeperingen van de oppositie hebben een overeenkomst getekend voor vrede. Het wordt gezien als een belangrijke stap om een einde te maken aan het conflict in Zuid-Sudan. De verklaring werd getekend in Kenia, tijdens bemiddelingsgesprekken die het Tumaini-initiatief worden genoemd, naar het Swahili-woord voor hoop. Wat in de overeenkomst staat, is niet bekendgemaakt. Het Keniaanse ministerie van Buitenlandse Zaken spreekt van \"een mijlpaal\" in de gesprekken waarin strijdende partijen hebben beloofd zich in te zetten om een eind te maken aan het geweld.  Zuid-Sudan werd in 2011 na een langlopend conflict onafhankelijk van Sudan. Het is daarmee nog altijd het jongste land ter wereld. Door een tweestrijd tussen president Kiir en zijn voormalige vicepresident Machar, en etnische verschillen tussen groepen brak in 2013 een burgeroorlog uit. Naar schatting kwamen 400.000 mensen om het leven en raakten miljoenen anderen ontheemd. In 2018 tekenden Kiir en Machar een vredesovereenkomst, waarmee officieel een einde kwam aan de burgeroorlog. Een aantal rebellengroeperingen maakte geen deel uit van het akkoord en het geweld bleef aanhouden. Door gebrekkige politieke structuur in het land stortte de economie in en brak er hongersnood uit.  Volgens de Verenigde Naties is het geweld de afgelopen maanden toegenomen. Vooral in de olierijke regio Abyei wordt veel gevochten. Ongeveer driekwart van de inwoners van Zuid-Sudan heeft direct een vorm van humanitaire hulp nodig, zegt de VN. "}, {"ID": 2520757, "url": "https://nos.nl/artikel/2520757-gemeente-groningen-maakt-excuses-voor-slavernijverleden", "title": "Gemeente Groningen maakt excuses voor slavernijverleden", "date_time": "2024-05-16T23:02:07+0200", "text": "De gemeente Groningen heeft excuses aangeboden voor de rol die het stadsbestuur heeft gespeeld bij het slavernijverleden. Burgemeester Schuiling bood vanavond op een bijeenkomst namens de gemeente excuses aan de nazaten van slaafgemaakten aan. Het stadsbestuur reageert daarmee op de resultaten van het onderzoek dat de gemeente liet doen naar het slavernijverleden van Groningen. Uit dat onderzoek bleek dat Groningen een belangrijke rol heeft gespeeld binnen de West-Indische Compagnie (WIC), die naar schatting 300.000 slaafgemaakten vervoerde van Afrika naar Amerika.  Bestuurders van de stad en de provincie zaten volgens de onderzoekers in het bestuur van de WIC en verdienden geld met het vervoeren en verkopen van tot slaaf gemaakte mensen. Ook was Groningen voor een negende deel aandeelhouder van de WIC en dus verantwoordelijk voor elk negende schip dat werd uitgezonden. Volgens de onderzoekers hebben Groningse schepen ongeveer 33.000 mensen gedwongen verscheept van West-Afrika naar Midden- en Zuid-Amerika. Ongeveer 13 procent van de tot slaaf gemaakten zou die overtocht niet hebben overleefd. De onderzoekers ontdekten ook banden tussen Groningen en de Verenigde Oost-Indische Compagnie (VOC). Schuiling noemde de conclusies van het onderzoek \"even helder als beschamend\", meldt RTV Noord. \"Groningse bestuurders kozen er willens en wetens en telkens opnieuw voor om zichzelf te verrijken, ten koste van de vrijheid, de menselijke waardigheid en de levens van tot slaaf gemaakten\", zei hij in zijn toespraak. \"En niet alleen maakten ze deze praktijken mogelijk, ze hielden ze ook in stand. Dat is onverteerbaar.\" Op de speciaal belegde bijeenkomst vanavond was er ook onder meer dans en werd een gedicht voorgedragen.  De gemeente wil twee aparte monumenten in de stad plaatsen, een voor slachtoffers van de slavenhandel tussen Afrika en de Amerika's en een voor slachtoffers van de Aziatische slavenhandel in toenmalig Nederlands-Indi\u00eb, nu Indonesi\u00eb. Nazaten van slaafgemaakten krijgen hierbij de regie zodat de monumenten \"recht doen aan hun wensen, tradities en gevoelens\", aldus Schuiling. De burgemeester sprak ook bewondering uit voor de mensen die het onderzoek naar het slavernijverleden hebben mogelijk gemaakt. \"Het is jullie gelukt om zichtbaar en bespreekbaar te maken wat eerder werd verbloemd en verzwegen.\" "}, {"ID": 2520754, "url": "https://nos.nl/artikel/2520754-hoe-nu-verder-nog-weken-werk-te-doen-voor-nieuw-kabinet-op-bordes-staat", "title": "Hoe nu verder? Nog 'weken' werk te doen voor nieuw kabinet op bordes staat", "date_time": "2024-05-16T22:28:52+0200", "text": "Het zal nog enkele weken duren voor het nieuwe kabinet van PVV, VVD, NSC en BBB met koning Willem-Alexander op het bordes staat. Aankomend formateur Richard van Zwol tempert de verwachting dat nu het hoofdlijnenakkoord gesloten is, de volgende fase in de kabinetsformatie snel zal gaan. Van Zwol begint volgende week als formateur en verwacht \"vier a vijf weken\" bezig te zijn. Dan is de offici\u00eble start van het kabinet niet eerder te verwachten dan eind juni, in de week van 24 tot 30 juni. Van Zwol benadrukt dat het zogenoemde programkabinet van de vier partijen \"een bijzonder karakter heeft\". De formatiefase duurt daarom langer\", zegt hij. Van Zwol was met Elbert Dijkgraaf de afgelopen acht weken informateur.  Na het Kamerdebat over zes dagen gaat de formateur aan de slag. Hier is Van Zwol voor gevraagd. Een formateur heeft de taak om een kabinet met een ministersploeg samen te stellen.  Van Zwol heeft na het debat op woensdag een vol programma. Eerst moet hij het met de vier partijleiders eens worden welke partij welke ministers en staatssecretarissen krijgt. Ook moet snel duidelijk worden wat die bewindslieden dan precies gaan doen. Een tijdrovende bijkomstigheid is dat het de bedoeling is dat de helft van de bewindslieden \"van buiten\" komt. De andere helft bestaat uit mensen met politieke ervaring, zo is het voorstel van de eerdere informateur Kim Putters waaraan de vier partijen willen vasthouden.  Er circuleren allerlei namen van mogelijke kandidaten, die ook weer ontkend worden door andere Haagse bronnen. Er is nog geen peil op te trekken. Wel valt met grote regelmaat de naam van VVD'er Eelco Heinen als kandidaat-minister van Financi\u00ebn. De vier partijleiders kiezen hun kandidaten \"in samenspel met de formateur\", aldus Van Zwol. Dan speelt er nog de kwestie van de beoogde premierskandidaat. De naam van PvdA'er Ronald Plasterk zingt al dagen rond, maar PVV-leider Wilders heeft hem nog niet aangekondigd. Volgens bronnen in Den Haag is wrijving tussen Plasterk en NSC-leider Omtzigt een obstakel voor het aanwijzen van Plasterk. Omtzigt ergerde zich aan de in zijn ogen slordige werkwijze van Plasterk als informateur en verweet hem informatie over financi\u00eble tegenvallers te laat te hebben doorgegeven.  Plasterk onthulde ook dat Omtzigt zijn dienstauto had gebruikt om naar een hotel te rijden waar hij zijn vertrek uit de onderhandelingen aankondigde. Dit auto-conflict moet nu uitgepraat worden, zeggen de Haagse bronnen. Een andere mogelijke reden voor het uitblijven van Plasterks benoeming is een publicatie van NRC over hoe Plasterk patent heeft aangevraagd voor kankertherapie. Daar loopt een onderzoek naar. Als Van Zwol met de vier partijleiders de lijst met bewindslieden klaar heeft, moeten ze nog naar een hoorzitting in de Tweede Kamer om vragen te beantwoorden over hun geschiktheid en motivatie. Dit is voor het eerst.  Vervolgens volgt de meest feestelijke dag als de nieuwe bewindslieden en de beoogd premier bij koning Willem-Alexander worden uitgenodigd. Eerst is de be\u00ebdiging en dan dalen ze de trappen af voor de groepsfoto op het bordes van paleis Noordeinde of paleis Huis ten Bosch. De nieuwe bewindslieden moeten vervolgens het hoofdlijnenakkoord uitwerken tot een regeerprogramma en ook dat zal niet eenvoudig worden. Er is nog geen deadline hiervoor bekend. "}, {"ID": 2520753, "url": "https://nos.nl/artikel/2520753-fietser-eindhoven-mogelijk-opzettelijk-aangereden-door-medewerker-wegenwacht", "title": "Fietser Eindhoven mogelijk opzettelijk aangereden door medewerker Wegenwacht", "date_time": "2024-05-16T21:50:28+0200", "text": "In Eindhoven is een medewerker van de Wegenwacht aangehouden na een aanrijding waarbij een fietser zwaargewond is geraakt. De politie houdt er rekening mee dat de man opzettelijk is aangereden en zegt dat de bestuurder voorlopig blijft vastzitten. Het slachtoffer werd rond 17.30 uur aangereden op de Van Minderhoutstraat, in het oosten van de stad. Het gaat om een man van 56 jaar uit Eindhoven. Hij is in zorgwekkende toestand naar het ziekenhuis gebracht. De politie heeft de bestelbus van de ANWB laten wegtakelen. Mensen die camerabeelden hebben van het ongeluk, worden opgeroepen zich bij de politie te melden."}, {"ID": 2520752, "url": "https://nos.nl/artikel/2520752-bezetting-gebouw-universiteit-leiden-in-den-haag-voorbij-geen-aanhoudingen", "title": "Bezetting gebouw Universiteit Leiden in Den Haag voorbij, geen aanhoudingen", "date_time": "2024-05-16T21:47:51+0200", "text": "De bezetting van het Wijnhavengebouw van de Universiteit Leiden (UL) in Den Haag is voorbij. Alle pro-Palestijnse demonstranten hebben het gebouw verlaten, laat de politie op X weten. Er zijn geen aanhoudingen verricht. Een grote groep betogers hield sinds 13.30 uur de derde verdieping van het universiteitsgebouw bezet. Buiten het pand hadden enkele honderden sympathisanten zich verzameld. De bezetting volgde op een tweet waarin de universiteit \"concrete stappen\" aankondigde met betrekking tot de contacten met Isra\u00eblische universiteiten. De details van die stappen zouden morgen worden bekendgemaakt. Volgens de betogers hield de universiteit zich daarmee niet aan de afspraak dat er vandaag een concrete verklaring zou komen over de kwestie.  Op het begin van de avond kwam de mobiele eenheid in actie om een \"zichtbare buffer\" tussen het gebouw en de demonstranten te cre\u00ebren. Daarmee wilde de politie voorkomen dat meer mensen het universiteitsgebouw zouden ingaan. De universiteit stond de hele dag in contact met vertegenwoordigers van de betogers. Nadat de laatste mensen rond 20.30 uur het pand hadden verlaten, verplaatste de groep zich vrijwillig richting Den Haag Centraal.  Eerder vandaag zou ook geprotesteerd worden bij de Erasmus Universiteit in Rotterdam. Die sloot daarom uit voorzorg de deuren van verschillende gebouwen. Op het laatste moment werd de demonstratie door de organisatoren verplaatst naar het plein voor station Rotterdam Centraal. De Erasmus Universiteit zegt de gebouwen morgen weer te openen, maar houdt rekening met nieuwe protesten. Het is al langere tijd onrustig bij universiteitsgebouwen in Nederland. In Amsterdam liepen protesten vorige week en deze week uit de hand en kwam de mobiele eenheid in actie. De Universiteit van Amsterdam besloot daarop de afgelopen dagen de deuren gesloten te houden. Vandaag konden studenten weer colleges volgen. "}, {"ID": 2520749, "url": "https://nos.nl/artikel/2520749-slowaken-hopen-na-aanval-op-premier-dat-hun-gebroken-land-weer-een-wordt", "title": "Slowaken hopen na aanval op premier dat hun \u2018gebroken land\u2019 weer \u00e9\u00e9n wordt", "date_time": "2024-05-16T20:57:54+0200", "text": "\"Dit was de zwartste dag in de moderne geschiedenis van Slowakije. En misschien wordt het alleen maar erger\", verzucht Piter, die op een bankje zit in het historische centrum van Bratislava. De zestiger is nog steeds in shock na de aanslag op de Slowaakse premier Fico. \"Ik heb hier jaren in een dictatuur geleefd. En nu, in een vrij land, gebeurt er zoiets!\" Iedere Slowaak die we aanspreken, is aangedaan en geschrokken door het politieke geweld. Maar naast de schrik om de schietpartij, klinkt er ook bezorgdheid over de sfeer in het land. \"Ik lees heel veel woede en haat op sociale media. Dat moet echt stoppen\", zegt Jozef, terwijl hij op Facebook het laatste nieuws volgt. \"Ik ben bang wat er nu gaat gebeuren\", stemt student Barbara in. Direct na de schietpartij wezen bondgenoten van Fico al naar de oppositie en de media. De moordpoging zou hun schuld zijn, vanwege hun houding tegenover Fico, luidde het verwijt van meerdere politici. Vanuit de extreemrechtse coalitiepartij SNS klonk vandaag zelfs de oproep om de belangrijkste oppositiepartij, Progresivne Slovensko, te verbieden. SNS-leider Danko kondigde gisteren \"een politieke oorlog\" aan.  \"Het gaat de verkeerde kant op\", zegt Lukasz, die vindt dat zowel politici als media olie op het vuur gooien. \"Er is te veel polarisatie.\" Maar, zo zegt hij stellig, hij wil niet de schuld in iemands schoenen schuiven. \"Uiteindelijk is het de schuld van ons allemaal in Slowakije.\" Robert Fico werd gistermiddag door zeker twee kogels geraakt, waarvan een in zijn buik. Sindsdien ligt hij in een ziekenhuis, waar hij is geopereerd. Er komen tegenstrijdige berichten naar buiten over zijn gezondheid, maar de minister van Defensie meldde vanmiddag dat hij nog niet buiten levensgevaar is. De 71-jarige schutter had een politiek motief en wordt beschuldigd van poging tot moord; hem hangt 25 jaar tot levenslang cel boven het hoofd. Pieter Das, een Nederlander die al zestien jaar in Bratislava woont, is \"geschrokken, maar niet verbaasd\" dat Fico werd aangevallen. \"Er is hier zo veel haat en polarisatie. Families vallen uiteen en jarenlange vriendschappen gaan kapot door alle felle discussies.\" Het doet hem pijn om het \"prachtige land met hardwerkende mensen\" te zien \"afglijden naar een dictatuur\". Met zijn vrouw besprak hij al eens om te emigreren, \"maar we blijven hier, om de democratie te steunen\". Naast de radicale geluiden in de politiek, proberen gematigde politici de eenheid te bewaren en op te roepen tot rust. De afzwaaiende president \u010caputov\u00e1 (onderdeel van de oppositie) en aankomende president Pellegrini (coalitie) hebben partijen opgeroepen bijeen te komen. Doel is om een verklaring op te stellen waarin de terugkeer naar 'normale politiek' wordt bepleit. Vooralsnog lijkt de woede in het land alleen maar toe te nemen. Slowaakse internetonderzoekers signaleerden een \"golf van haat en giftigheid\" op internet. Zij maten 60 procent meer \"toxische\" reacties op sociale media dan op de dag die tot nu toe het record had. De politie heeft Slowaakse media opgeroepen om de mogelijkheid om te reageren onder nieuwsartikelen uit te schakelen.  De gespannen sfeer is ook te merken op de redactie van RTVS. De publieke omroep ligt al maanden onder vuur van de regering, die beschuldigingen uit over partijdigheid en het ondermijnen van de Slowaakse natie. \"We zijn absoluut bang voor onze veiligheid\", zegt Sona Weissova. Zij werkt op de buitenlandredactie van de publieke radio. \"De sfeer in de samenleving was al heel erg gespannen\", vertelt ze. \"Als je in dat klimaat openlijk de media als schuldigen aanwijst, dan worden we een doelwit gemaakt. We ontvangen nu al allerlei doodsbedreigingen en weerzinwekkende aanvallen.\" De veiligheidsmaatregelen rond redacties is opgeschroefd. Een deel van de RTVS-werknemers werkte vandaag thuis, vanwege de opgelopen spanningen. Journalisten van andere nieuwsmedia laten weten dat vandaag politieagenten de redacties bezochten. \"Dat geeft een onveilig gevoel\", zegt een van hen. Weissova is gespannen voor het interview. Ze wil graag over haar werk vertellen, maar is ook beducht voor alle reacties die het oproept. \"Wat we nu nodig hebben, is een boodschap tegen haat en voor eenheid.\" Daar sluit Piter, de zestiger op het bankje, zich hartstochtelijk bij aan. \"We zijn een gebroken land, en de politieke partijen moeten bij elkaar komen om weer voor eenheid te zorgen.\" En de Slowaakse bevolking? \"We moeten niet de hele tijd over politiek praten, en meer over ijshockey.\" "}, {"ID": 2520747, "url": "https://nos.nl/artikel/2520747-optreden-israelisch-strijkkwartet-in-concertgebouw-gaat-toch-door", "title": "Optreden Isra\u00eblisch strijkkwartet in Concertgebouw gaat toch door", "date_time": "2024-05-16T20:40:11+0200", "text": "Het Jerusalem Quartet treedt zaterdag toch op in het Concertgebouw in Amsterdam. Dinsdag besloot het Concertgebouw om twee geplande concerten van het Isra\u00eblische strijkkwartet te schrappen, vanwege aangekondigde demonstraties en omdat een dag eerder een protest op de Universiteit van Amsterdam was uitgelopen op geweld en vernielingen. Volgens het Concertgebouw kon de veiligheid niet gegarandeerd worden. Met onder meer aangescherpte veiligheidsmaatregelen en een andere aanvangstijd kan het concert van zaterdag nu toch wel doorgaan. Het optreden begint nu om 19.00 uur in plaats van om 20.15 uur, waardoor de Kleine en Grote Zaal niet tegelijk vol zijn.  \"Ieder concert moet kunnen doorgaan. Het Concertgebouw staat vol achter zijn missie om iedereen te verbinden en te verrijken met sublieme muziek, ongeacht achtergrond, religie, cultuur of welk onderscheid dan ook\", zegt algemeen directeur Simon Reinik in een verklaring. \"We moeten blijven opkomen voor de vrije samenleving die we willen zijn. Iedere dag weer.\" Bij de twee geplande concerten, die vanavond en zaterdag op het programma stonden, waren demonstraties aangekondigd. Ook werd op sociale media opgeroepen om tijdens de optredens actie te voeren bij de muziekzaal. De veiligheid kon daardoor met 2500 bezoekers in het gebouw niet gegarandeerd worden, schreef het Concertgebouw eerder.  Het Jerusalem Quartet heeft eerder te maken gehad met demonstraties rondom optredens, ook in Nederland. In februari werd een optreden in Den Haag verstoord door pro-Palestijnse demonstranten die een kaartje hadden gekocht. Een maand eerder gebeurde dat in het Muziekgebouw aan 't IJ. Pleitbezorgers van een culturele boycot tegen Isra\u00ebl stellen dat het Jerusalem Quartet \"door kunst te maken het extreemrechtse Isra\u00eblische apartheidsregime legitimeert\" en met de optredens het imago van Isra\u00ebl wil oppoetsen. Ook zouden de musici, mede doordat ze hebben gediend in het leger, medeplichtig zijn aan \"bezetting en onderwerping van de Palestijnen\", schrijft de pro-Palestijnse pressiegroep BDS. Het annuleren van de concerten leidde tot woede en ongeloof, onder meer bij de muziekgroep zelf. \"Dit is het overgeven aan pesterijen en terrorisme\", schreef het Jerusalem Quartet op Instagram. Ook het Centraal Joods Overleg was kritisch en drong erop aan de concerten toch te laten doorgaan. Volgens de Joodse belangenorganisatie is het strijkkwartet politiek neutraal.  Wat betreft de diensttijd van de leden wijst het CJO erop dat in Isra\u00ebl de dienstplicht geldt. Bovendien zouden de musici zich als dienstplichtige soldaten vooral met muziek hebben beziggehouden.  Het Jerusalem Quartet is een van de beroemdste strijkkwartetten ter wereld. Tot het repertoire behoren werken van Haydn, Mozart, Beethoven, Schubert, Brahms, Debussy en Ravel. Het concert van aanstaande zaterdag is uitverkocht, maar zal ook live te volgen zijn via de website van het Concertgebouw."}, {"ID": 2520745, "url": "https://nos.nl/artikel/2520745-eerste-verdachten-uva-geweld-voor-de-rechter-veroordeling-en-vrijspraak", "title": "Eerste verdachten UvA-geweld voor de rechter: veroordeling en vrijspraak", "date_time": "2024-05-16T20:27:07+0200", "text": "De rechtbank heeft een eerste verdachte veroordeeld voor geweld bij de recente protesten bij de Universiteit van Amsterdam (UvA). Hij kreeg twee maanden cel, waarvan een maand voorwaardelijk. Een andere verdachte werd vrijgesproken. De rechter stelde een derde zaak uit. De drie mannen stonden terecht op een snelrechtzitting. Ze werden opgepakt na ongeregeldheden op de Roeterseilandcampus en het Binnengasthuisterrein, vorige week. De vandaag veroordeelde man, een 22-jarige Brit, sloeg met een paraplu naar de ME en zou ook een steen hebben gegooid. Hij was volgens de politie volledig in het zwart gekleed en had zijn gezicht bedekt. De Brit beriep zich vandaag op zijn zwijgrecht. Hij vertelde wel dat hij in Amsterdam heeft gestudeerd en nu vrijwilligerswerk doet. \"Uw gedrag was gewelddadig en respectloos tegenover de politie\", zei de rechter. \"Het had niets te maken met vreedzaam demonstreren.\" De rechter achtte alleen het slaan met de paraplu bewezen, onder meer op basis van camerabeelden van het geweld bij de Roeterseilandcampus van de UvA.  In de nacht van 6 op 7 mei ontruimde de mobiele eenheid daar een protestkamp, opgezet door pro-Palestijnse activisten die eisen dat de Universiteit van Amsterdam (UvA) de banden met Isra\u00ebl verbreekt. De politie gebruikte een shovel om door barricades te breken en deelde klappen uit aan activisten. Demonstranten gooiden onder meer met stenen en vuurwerk. Volgens de politie gooide die nacht ook een 33-jarige Amsterdammer met stenen. Hij ontkende dit en zei slechts vreedzaam te hebben gedemonstreerd. Als oud-student (aan de Hogeschool van Amsterdam) voelde hij zich geroepen om mee te doen aan het protest bij de universiteit. Hij zei geschrokken te zijn dat de situatie zo uit de hand liep en vermoedt dat de politie hem in de chaos voor iemand anders heeft aangezien. Volgens de rechter valt een vergissing inderdaad niet uit te sluiten, omdat er in zijn geval geen camerabeelden zijn. Daarom werd hij vrijgesproken.  Een dag later waren er ook ongeregeldheden bij het Binnengasthuisterrein in het centrum van de stad. Ook hier raakten betogers slaags met de ME en werden veel vernielingen aangericht. Volgens de universiteit bedraagt het totale schadebedrag anderhalf miljoen euro. Een 30-jarige verdachte zou bij dit geweld betrokken zijn geweest. Hij was de enige verdachte die aan de UvA studeert. Zijn advocaat vroeg om nader onderzoek en de rechter stemde daarmee in. Zijn zaak wordt daarom later behandeld. In afwachting daarvan werd hij vrijgelaten. Op dit moment zitten nog vier verdachten vast voor geweld rond UvA-protesten, onder wie de man die vandaag werd veroordeeld. Volgende week staat nog een snelrechtzitting gepland.  Afgelopen maandag ging het in Amsterdam weer mis, nadat demonstranten een gebouw op de Roeterseilandcampus hadden bezet. Een klein groepje in het zwart geklede activisten richtte ook hier forse vernielingen aan. Een van hen kon later die dag door de politie worden aangehouden op de Dam. Het gaat om een 35-jarige man uit de gemeente Hardenberg. Uit een analyse van videobeelden door de NOS en Nieuwsuur blijkt dat deze verdachte samen met een ander het universiteitsgebouw binnenkwam via de fietsenstalling. Binnen eiste hij in het Engels dat een verslaggever van omroep PowNed het pand zou verlaten. Vervolgens vernielde hij onder meer twee televisies, blijkt uit de beelden. Op de beelden is te zien dat minstens dertien mensen gekleed in het zwart en met gezichtsbedekking aanwezig waren in het gebouw. Een deel had ook hun schoenen afgeplakt, kennelijk om identificatie lastiger te maken.  Wie de personen in het zwart zijn en wat hun relatie met de Universiteit van Amsterdam is, blijft onbekend. Een groep die claimt het 'zwarte blok' te zijn, plaatste dinsdag een anoniem statement online. Ze zeggen verantwoordelijk te zijn voor de vernielingen in het universiteitsgebouw, uit boosheid over \"de ontmenselijking van het Palestijnse volk en leugens die de media verspreiden\". Over hun identiteit schrijven zij dat ze het er niet mee eens zijn dat alleen studenten mee mogen protesteren. \"We roepen iedereen op om mee te doen, maar wees gerust: de dreiging komt van binnenuit. Er zitten ook studenten in het zwarte blok.\"  Het geweld rond de protesten zorgt bij menig demonstrant voor een bittere nasmaak, vertelt Noah Pellikaan. Hij is voorzitter van de Centrale Studentenraad, die de belangen van UvA-studenten behartigt in het unversiteitsbestuur. In de eerste plaats is er heel veel boosheid over het harde optreden van de politie. \"Die is heel agressief te werk gegaan tegen de studenten en docenten.\" Volgens hem hebben de meeste demonstranten bewust het gezicht bedekt om zich te beschermen tegen politie, media en de UvA. Wie de mensen zijn die bewust vernielingen hebben aangericht, vragen ook veel deelnemers aan de protesten zich af. \"Ik heb meerdere demonstraties bijgewoond en weet niet wie die mensen zijn\", zegt Pellikaan. \"Maar het verpest de sfeer en draagt niet bij aan ons doel en de boodschap die wij willen overdragen.\" "}, {"ID": 2520742, "url": "https://nos.nl/artikel/2520742-den-haag-wil-geen-vlieg-en-autoreclames-meer-in-de-openbare-ruimte", "title": "Den Haag wil geen vlieg- en autoreclames meer in de openbare ruimte", "date_time": "2024-05-16T20:01:42+0200", "text": "De gemeente Den Haag wil dat er op straat geen reclame meer wordt gemaakt voor vliegreizen en benzineauto's. De gemeente wil reclames voor fossiele producten verbieden door het reclamebeleid aan te scherpen. Het verbod moet gelden voor onder meer vliegvakanties, cruises, benzine en producten die op fossiele energie draaien. \"Fossiele reclames zetten aan tot het maken van vliegreizen of het aanschaffen van vervuilende auto's\", zegt milieuwethouder Robert Barker (Partij voor de Dieren). \"Dat draagt bij aan de klimaatcrisis, terwijl we die juist willen tegengaan.\"  De gemeente wil de fossiele reclames weren uit onder meer bus- en tramhaltes, vrijstaande reclameborden en borden aan lichtmasten en verkeerspalen. Omdat die in de openbare ruimte staan, gaat de gemeente erover en kan de maatregel worden doorgevoerd. Reclames bij tankstations, winkelgevels en NS-stations vallen daar niet onder. Het verbod geldt alleen voor nieuwe contracten met adverteerders, zegt Barker. De gemeente zal niet morrelen aan bestaande contracten   De gemeenteraad moet nog beslissen over het voorstel. Bij de oppositiepartijen stuiten de plannen op kritiek, meldt Omroep West. Zo vindt Hart voor Den Haag een verbod onbegrijpelijk en spreekt VVD-fractievoorzitter Lotte van Basten Batenburg van \"onzinnige betutteling\". \"Alsof er maar \u00e9\u00e9n gram minder CO2 de atmosfeer in gaat door een reclameverbod.\" "}, {"ID": 2520741, "url": "https://nos.nl/artikel/2520741-landelijke-pinstoring-voorbij-veel-betalingen-mislukt", "title": "Landelijke pinstoring voorbij, veel betalingen mislukt", "date_time": "2024-05-16T19:37:20+0200", "text": "Een pinstoring heeft vanavond urenlang problemen veroorzaakt met betalingen. 30 tot 40 procent van alle pinbetalingen was getroffen, schat een woordvoerder van Betaalvereniging Nederland. Die sprak van een \"grote storing\". Geldautomaten waren niet door de storing getroffen. De storing begon rond 18.00 uur en was na een paar uur verholpen. Het lijkt erop dat de problemen begonnen bij een transactieverwerker, zegt de woordvoerder van Betaalvereniging Nederland. De pinstoringen leidden tot teleurstellingen bij mensen in supermarkten en winkels. Bij een IKEA-filiaal in Haarlem deelde het personeel koekjes uit. Bij diverse supermarkten werd bij de ingang gevraagd of mensen contant konden betalen. Anders mochten ze niet naar binnen. "}, {"ID": 2520735, "url": "https://nos.nl/artikel/2520735-de-nieuwe-coalitie-wil-veel-van-brussel-maar-zal-weinig-krijgen", "title": "De nieuwe coalitie wil veel van Brussel, maar zal weinig krijgen", "date_time": "2024-05-16T18:09:43+0200", "text": "Een 'opt-out' op asiel en uitzonderingen voor natuur en stikstof. In het nieuwe regeerakkoord willen de vier partijen op allerlei terreinen onderhandelen met Brussel, met de Europese Unie. Maar hoe realistisch is dat? Van verschillende kanten wordt in Europa kritisch en afwijzend gereageerd op het coalitieakkoord. Een opt-out is een uitzondering. Het betekent dat die lidstaat op een specifiek terrein van het EU-beleid niet hoeft mee te doen. Dat kun je als land alleen regelen als er binnen de EU wordt onderhandeld over een nieuw EU-verdrag. Er zijn nu drie landen die er een hebben: Denemarken, Polen en Ierland. In het regeerakkoord staat dat Nederland zo snel mogelijk een uitzondering voor het Europese asiel- en migratiebeleid bij de Europese Commissie indient. Maar zo werkt het procedureel niet. \"Je kan je niet onttrekken aan EU-wetgeving\", zegt een woordvoerder van de Europese Commissie. \"In het verleden, toen de EU-verdragen tot stand kwamen, hebben bepaalde landen opt-outs bedongen. Maar wij werken hier op basis van bestaande verdragen en wetgeving.\"  Gerben-Jan Gerbrandy, oud-Europarlementari\u00ebr en momenteel kandidaat voor D66, ziet een uitzondering voor asiel als kansloos. \"Het is gebaseerd op drijfzand. Er wordt dan verlekkerd gekeken naar Denemarken dat een opt-out bedong, maar dat was in een context die nu totaal niet opgaat. Wat Wilders en de andere partijen voorstellen is: migranten over onze grens kieperen. Dat gaan landen als Belgi\u00eb en Duitsland natuurlijk niet slikken.\" Ook binnen de Europese Commissie is er kritiek. \"Wat is er in Nederland aan de hand?\", zegt een ambtenaar die alleen anoniem wil reageren. \"Waarom worden er dingen beloofd die bij voorbaat kansloos zijn? Dat is schadelijk voor het aanzien van de politiek.\" De verbazing wordt breed gedeeld in Brussel. Ook Wilders lijkt te beseffen dat een afwijkend beleid niet haalbaar is. De PVV-leider zei tegen het Franse persbureau AFP dat het jaren kan duren voor een opt-out realiteit is, \"als het er al van komt.\" Op dit moment zijn er slechts drie lidstaten die opt-outs hebben. Zo hoeft Denemarken in tegenstelling tot andere EU-landen de euro niet in te voeren. Ook doen de Denen niet mee aan de Europese samenwerking op het gebied van veiligheid en justitie. Ierland heeft op dit gebied eveneens een uitzonderingspositie. Daarnaast heeft Polen een opt-out voor het Handvest van de Grondrechten van de Europese Unie, waardoor deze grondrechten in de Poolse rechtbank niet kunnen worden aangehaald. Maar omdat deze rechten in andere delen van het Europees recht zijn vastgelegd, betekent dit in de praktijk weinig.  Over veel andere onderwerpen willen de vier partijen een uitzonderingspositie regelen. Zo'n 'derogatie' is anders dan een opt-out. Met een derogatie geeft de Europese Commissie een land meer tijd en ruimte om aan Europese wet- en regelgeving te voldoen. Nu heeft Nederland op het gebied van stikstof een derogatie: daardoor mag er m\u00e9\u00e9r stikstof per hectare worden uitgestoten dan in andere EU-landen. Deze uitzonderingspositie wordt afgebouwd en zal vanaf 2026 helemaal verdwijnen. De vier coalitiepartijen willen dit terugdraaien. Ook op het gebied van visserij en wonen willen ze uitzonderingen op Europese regelgeving. \"Het lijkt mij uitgesloten dat ze hun zin krijgen\", zegt Gerbrandy. \"De plannen getuigen niet van een standvastige koers. Ze keren de EU de rug toe. Dat ondermijnt de Europese Unie. Het toont aan hoe gevaarlijk radicaal-rechts is voor de toekomst van de EU, waarin we juist standvastiger moeten worden en meer moeten samenwerken.\" Waarnemers in Brussel waarschuwen dat Nederland met dit coalitieakkoord binnen de EU als \"lastpak\" wordt gezien en invloed verliest.  Voor de VVD in Brussel leidt de samenwerking met de PVV mogelijk tot repercussies. De VVD hoort in het Europees Parlement bij de Europese liberale fractie Renew, waarin ook D66 zit. Eerder liep VVD-eurofractieleider Malik Azmani het fractievoorzitterschap van deze groep mis vanwege de voorgenomen samenwerking met de PVV. Val\u00e9rie Hayer, de fractievoorzitter van Renew, reageert fel op het Nederlandse coalitieakkoord. Achter de schermen klinkt woede en teleurstelling bij Renew, dat in de peilingen op verlies staat. Dat de VVD op nationaal niveau in zee gaat met de PVV is extra pijnlijk door de timing. Over drie weken zijn de verkiezingen voor het Europees Parlement. Voor de Franse Renew-aanvoerder Hayer is het moeilijk uit te leggen dat zij er alles aan doet om in haar eigen land Rassemblement National, de Franse zusterpartij van de PVV, zoveel mogelijk te bestrijden, terwijl de VVD vanMalik Azmani met de PVV in een regering gaat zitten. Ook bij GroenLinks-PvdA klinkt kritiek. \"Juist in een tijd van conflicten en onzekerheden in de wereld om ons heen is Europese samenwerking essentieel om als land sterk te staan. De \"minder Europa-agenda\" van Wilders wordt realiteit en de VVD laat dit gebeuren. Met zondebokpolitiek tasten ze de rechtsstaat aan, bezuinigen ze op de EU en zetten ze de hakken in het zand tegen Europese samenwerking\", aldus Bas Eickhout, GroenLinks-PvdA-lijsttrekker bij de Europese verkiezingen. "}, {"ID": 2520729, "url": "https://nos.nl/artikel/2520729-wie-profiteert-er-van-de-afspraken-in-het-coalitieakkoord", "title": "Wie profiteert er van de afspraken in het coalitieakkoord?", "date_time": "2024-05-16T17:51:30+0200", "text": "Er moet door het nieuwe kabinet nog veel worden ingevuld de komende tijd, maar er zijn ook al concrete maatregelen aangekondigd in het akkoord. De vier partijen achter het akkoord willen onder andere dat werken meer gaat lonen voor middeninkomens. Welke plannen zijn er voor bijvoorbeeld lastenverlichting, en welk effect kunnen die hebben?  E\u00e9n van de belangrijkste dingen die de vier coalitiepartijen willen is lastenverlaging. Voor werkende middeninkomens moet dat bijvoorbeeld gebeuren door een extra schijf bij de inkomstenbelasting. Wie meer verdient, betaalt ook meer belasting. Er zijn nu twee schijven. Een derde zou zorgen dat werkende huishoudens minder belasting hoeven te betalen. Andere maatregelen uit het akkoord en de budgettaire bijlage:  Wat vooral uit het akkoord blijkt is dat er \"erg op werkenden wordt ingezet,\" zegt Marike Knoef, hoogleraar economie aan Tilburg University. \"Qua inkomen wordt er gehamerd op 'werken moet lonen'. Het verschil tussen werken en niet-werken wordt groter.\" Jacco Vonhof van belangenclub MKB-Nederland is blij. De werkgeversorganisatie ziet nu \"meer aandacht voor ondernemers en het verdienvermogen voor Nederland.\" Het plan voor lastenverlichting in de kinderopvang stuit op kritiek van branchevereniging BK Kinderopvang. De \"complexe en omvangrijke\" aanpassing van het systeem zal leiden tot te weinig plek in de opvang, is de vrees. Ook hoogleraar Knoef zet hier vraagtekens bij, zij maakt zich zorgen over de uitvoering vanwege de arbeidskrapte. Er zal wel minder werk zijn voor rijksambtenaren en consultants die voor ministeries werken. Want de coalitie wil de groei van het aantal ambtenaren en de inzet van consultants van de afgelopen jaren meer dan terugdraaien. Ook komt er in 2026 geen loonsverhoging voor rijksambtenaren.  Een ander belangrijk punt voor het kabinet is wonen, zowel met bestaande betaalbare bouw als het bouwen van nieuwe huizen. Concrete maatregelen:  Branchevereniging Eigen Huis vindt het goed dat hypotheekrenteaftrek niet wordt afgebouwd. Huiseigenaren en bedrijven krijgen ook verlichting door de invoering van een maximale tariefsverhoging. Die verhoging mag elke gemeente nu zelf bepalen, zonder maximum.   Andere financi\u00eble maatregelen die impact hebben op de portemonnee:  Volgens hoogleraar Knoef zorgt de verhoging van de btw op kaartjes voor voorstellingen \"voor wat herverdeling\". \"Want wie gaan er vaker naar hotels en theaters? Dat zijn toch vaak de hogere inkomens.\" Daar is branchevereniging VVTP het niet mee eens. Tegen RTL Nieuws zeggen ze dat dit juist alle lagen van de samenleving raakt. Eigen Huis maakt zich zorgen over het plotseling stopzetten van de salderingsregeling en is bang dat er daardoor minder mensen overwegen om zonnepanelen te installeren.  Hoogleraar economie Bas Jacobs, verbonden aan de Vrije Universiteit in Amsterdam, denkt dat vooral midden- en hoge inkomens profiteren van het pakket maatregelen. Er zitten ook een paar punten bij voor de allerarmsten, zoals de verlaging van het eigen risico in de zorg. Maar dat moet volgens hem wel \"ergens vandaan komen\". Hoogleraar Knoef denkt dat de maatregelen \"per saldo zullen leiden tot herverdeling van hoge inkomens naar midden- en lagere inkomens. En van niet-werkend naar werkend.\" Beide economen spreken van \"politieke keuzes\". Zij leggen alleen uit wat de gevolgen van die keuzes kunnen zijn. Maar over het hele financi\u00eble plaatje is Jacobs niet zo te spreken. Hij ziet dat er de komende tijd eerst veel extra geld wordt uitgegeven, en kort daarna juist flink wordt bezuinigd. \"Wat ze doen is eerst het gaspedaal intrappen en dan over twee, drie jaar harder op de rem staan, dat is economisch raar beleid.\" "}, {"ID": 2520728, "url": "https://nos.nl/artikel/2520728-computer-herkent-sarcasme-steeds-beter", "title": "Computer herkent sarcasme steeds beter", "date_time": "2024-05-16T17:47:45+0200", "text": "Als je iemand laat schrikken en die persoon reageert kalmpjes met \"O mijn god. Ik krijg een hartaanval', dan weet je: dit is niet serieus. Computers daarentegen hebben de grootste moeite om zo'n opmerking te herkennen als sarcasme. Maar dat is aan het veranderen: onderzoekers van de Rijksuniversiteit Groningen hebben een algoritme ontwikkeld dat sarcasme kan herkennen. De taalonderzoekers Xiyuan Gao, Shekhar Nayak and Matt Coler - uit China, India en de VS - vonden elkaar en trainden het nieuwe algoritme met data over sarcastisch taalgebruik. Vervolgens kreeg de zogenoemde sarcasmedetector stukjes audio te horen uit de comedy-series Friends en The Big Bang Theory. Daar wist de detector heel aardig raad mee: in 74 procent van de gevallen herkende het de sarcastische opmerkingen van de personages Penny, Raj, Joey en Chandler. En ook niet onbelangrijk: het algoritme wist met ongeveer evenveel succes aan te geven wanneer het ni\u00e9t om sarcasme ging. De onderzoekers presenteerden hun resultaten vandaag op een bijeenkomst van de Acoustical Society of America.  Eenvoudig was het onderzoek niet, omdat er maar weinig data beschikbaar waren om het model te trainen. De onderzoekers moesten het doen met slechts vier uur aan audio die verrijkt is met allerlei gegevens over de sarcastische bedoelingen van sprekers. \"Dat was een groot probleem voor ons\", zegt spraaktechnoloog Matt Coler, een van de onderzoekers.  Om het toch tot een goed einde te brengen, keken de onderzoekers naar zo veel mogelijk variabelen. Hoe is de toonhoogte van de sprekers? Hoe snel praten ze? Hoeveel variatie zit er in de toonhoogte? Wat is de intensiteit van de spraak? Komt de betekenis van de woorden overeen met de emoties in de stem? Daarbij werd duidelijk dat mensen in alle talen vaak iets langzamer spreken als ze een sarcastische opmerking maken. Maar de toonhoogte verschilt weer per taal. In het Engels en Duits gaat de toonhoogte omlaag, en varieert die ook minder. Dus als Chandler in de Amerikaanse serie Friends aan het schrikken wordt gemaakt en langzaam en gelijkmatig zegt dat hij een hartaanval krijgt, dan is dat voor het algoritme een duidelijke indicatie dat er sprake is van sarcasme.  In het Italiaans, Frans en Kantonees stijgt de toonhoogte juist, en neemt ook de variatie toe. Een goede sarcasmedetector zal dus per taal getraind moeten worden. Sowieso willen de onderzoekers hun detector doorontwikkelen. \"De uitdaging is om niet alleen naar het geluid van de spraak te kijken, maar bijvoorbeeld ook naar de context waarin een uitspraak wordt gedaan\", vertelt Coler. \"En gezichtsuitdrukkingen zijn ook een heel accurate voorspeller van sarcasme.\" Het onderzoek maakt deel uit van pogingen om de communicatie tussen mensen en computers menselijker te maken. Als computers de nuances van menselijke communicatie beter begrijpen, kunnen ze er ook beter op reageren, is het idee. Het Amerikaanse techbedrijf OpenAI zette eerder deze week nog stappen in die richting met een nieuwe versie van ChatGPT. De sarcasmedetector moet op termijn ook concrete toepassingen krijgen. Want mensen met autisme en bepaalde vormen van dementie en schizofrenie hebben vaak moeite om sarcasme te herkennen. Een detector zou hen daar bij kunnen helpen, denken de onderzoekers, bijvoorbeeld door met behulp van een polsbandje een trilling te geven: pas op, sarcasme! "}, {"ID": 2520726, "url": "https://nos.nl/artikel/2520726-inspectie-werk-bagageafhandelaren-schiphol-nog-steeds-te-zwaar", "title": "Inspectie: werk bagageafhandelaren Schiphol nog steeds te zwaar", "date_time": "2024-05-16T17:06:19+0200", "text": "Het werk in de bagagekelders van Schiphol is nog steeds te zwaar. De Arbeidsinspectie wil daarom vier bagage-afhandelaren opnieuw een zogenoemde last onder dwangsom opleggen, een boete die ze moeten betalen als de werkomstandigheden niet verbeteren. Vorig jaar kregen alle zes de bagage-afhandelaren op Schiphol zo'n last onder dwangsom opgelegd, omdat er niet genoeg gebruik werd gemaakt van bijvoorbeeld tilhulpen om werknemers te ontzien. Ook moesten de werkgevers ervoor zorgen dat de werkzaamheden genoeg werden afgewisseld. In totaal moeten de afhandelaren ruim 1 miljoen euro betalen voor de maanden waarin de situatie niet op orde is. Bij twee van de zes is de situatie inmiddels voldoende verbeterd, constateert de arbeidsinspectie. Het is nog niet perfect, ze krijgen verbeterpunten mee, maar er is zoveel verbeterd dat ze geen nieuwe last onder dwangsom krijgen. Bij vier afhandelaren is er te weinig verbeterd. Voor hen zijn de dwangsommen hoger geworden. Hoeveel de afhandelaren moeten betalen verschilt, maar de hoogste maximale dwangsom is dit keer ongeveer 1 miljoen euro.  Vakbond FNV vind het goed dat de Arbeidsinspectie ingrijpt. \"Goed dat ze de arbeidsomstandigheden op Schiphol serieus nemen\", zegt Jaap de Bie van de bond. \"Deze dwangsommen hebben impact op wat voor bedrijven te veel prioriteit heeft: geld verdienen. Door bedrijven te raken in de portemonnee gaan er dingen veranderen.\" De Arbeidsinspectie meldt niet bij welke bagage-afhandelaren de situatie is verbeterd. KLM en Aviapartner laten desgevraagd weten dat zij geen nieuwe last onder dwangsom hebben gekregen. De overige bedrijven konden niet direct reageren op vragen van de NOS. Uiteindelijk eist de inspectie dat alle afhandeling van bagage op Schiphol automatisch gaat. De afhandelaren kunnen nog vijftien dagen reageren op de voorwaarden van de inspectie. De zware arbeidsomstandigheden kwamen aan het licht door onderzoek van de NOS en Nieuwsuur. De arbonormen van het bagagepersoneel zijn jarenlang overschreden.  "}, {"ID": 2520722, "url": "https://nos.nl/artikel/2520722-minder-warmtepompen-meer-diesel-afhankelijkheid-energie-import-wordt-groter", "title": "Minder warmtepompen, meer diesel: afhankelijkheid energie-import wordt groter", "date_time": "2024-05-16T16:50:57+0200", "text": "Het nieuwe kabinet wil doorgaan met \"zinnige klimaatmaatregelen\", onder meer om ervoor te zorgen dat Nederland voor zijn energietoelevering niet meer afhankelijk is \"van regimes waar we niet van afhankelijk willen zijn\". Dat voornemen werd uitgesproken op de gezamenlijke presentatie van de coalitie van PVV, VVD, NSC en BBB. Daar werden ook enkele energiemaatregelen uitgelicht. Het gaat bijvoorbeeld om belastingvoordelen, zoals het verlagen van de energiebelasting op gas, het niet terugdraaien van accijnsverlagingen op benzine en diesel en een lager belastingtarief op diesel voor de landbouw. Energie-experts stellen echter dat die juist een tegenovergesteld effect zullen hebben: een grotere afhankelijkheid van import.  De plannen van het nieuwe kabinet moeten de energiekosten drukken voor automobilisten, huishoudens en boeren. Het eerste probleem met de voorgestelde belastingvoordelen is dat gratis geld niet bestaat. Het financi\u00eble voordeel op benzine aan de pomp, de gasrekening en de goedkopere diesel voor de landbouw moet de samenleving als geheel elders terugbetalen. Maar wel met \u00e9\u00e9n belangrijk verschil: als energie goedkoper wordt, zullen we er meer van gebruiken. Behalve de lagere energiebelastingen wordt er een rem gezet op de gastransitie: het vorige kabinet wilde verduurzaming versnellen door vanaf 2026 warmtepompen verplicht te maken op plekken waar zo'n gasvrije verwarming zichzelf binnen zeven jaar financieel zou terugverdienen. Ook dit plan wordt door het nieuwe kabinet geschrapt. Tot slot wil het nieuwe kabinet per 2025 de subsidie op elektrische auto's afschaffen, waardoor ook de elektrificatie van het wegverkeer wordt geremd, en wordt de maximumsnelheid verhoogd naar 130 kilometer per uur.  Al deze maatregelen zullen leiden tot verhoging van de vraag naar olie en gas - en dus automatisch tot extra import, zegt energie-expert Jilles van den Beukel van het Haags Centrum voor Strategische Studies (HCSS). Nederland en de rest van West-Europa hebben geen ruimte om zelf meer olie en gas te produceren, en dat geldt ook voor de Verenigde Staten. Bovendien is de internationale energiehandel een verbonden markt. Het is dus niet mogelijk om als Nederland selectief olie en gas te importeren uit de VS, zegt Van den Beukel. En zelfs als dat wel zou kunnen, profiteren andere grote exporteurs, zoals Saudi-Arabi\u00eb, Qatar, Iran, Azerbeidzjan en Rusland automatisch mee van de prijsstijgingen die worden veroorzaakt door extra vraag naar olie en gas . \"Lagere energiebelastingen en minder stimulering van elektrische auto's en warmtepompen kunnen ertoe leiden dat onze fossiele import hoger uitvalt en daarmee de afhankelijkheid van exporterende landen toeneemt\", beaamt energie-expert Kees van der Leun van adviesbureau Common Futures. \"Uiteindelijk leidt meer import altijd tot meer inkomsten voor regimes waar wij niet mee willen werken, omdat olie en gas wereldmarkten zijn waarin extra vraag zorgt voor extra productie en export.\"  Om dit te voorkomen, zijn volgens Van der Leun extra maatregelen in de andere richting nodig. \"Het totale effect van de beleidsvoorstellen op de benodigde import van olie en gas moet doorgerekend worden, en vervolgens moeten er compenserende maatregelen worden genomen voor maatregelen die deze import vergroten.\" Ook onafhankelijk energie-expert Marien Boonman vindt dat er maatregelen ontbreken die verduurzaming blijven bevorderen. \"Dat mis ik in het akkoord: er wordt nu wel geprobeerd om consumenten te beschermen tegen energiekosten, maar een ambitieus pakket om hen te helpen te verduurzamen heb ik nog niet kunnen ontdekken.\"  Het vorige kabinet heeft tijdens de energiecrisis van 2022 de accijns op benzine en diesel verlaagd. Dat was toen een controversi\u00eble maatregel, omdat kunstmatige prijsdalingen van energie het energiegebruik verhogen. Een energiecrisis kan juist worden verlicht door maatregelen die het gebruik van energie verminderen. Bovendien is de samenleving als geheel niet goedkoper uit wanneer voor brandstof minder belasting betaald wordt - aangezien dat geld dan ergens anders vandaan moet komen. Critici wezen er in 2022 op dat de belastingverschuiving vooral in het voordeel was van de hoogste inkomens. Het was de bedoeling dat de accijnsverlaging van 2022 een tijdelijke maatregel was, die dit jaar zou worden hersteld. Dat is door het nieuwe kabinet met ten minste een jaar uitgesteld. "}, {"ID": 2520721, "url": "https://nos.nl/artikel/2520721-spanje-onderschept-1800-kilo-meth-distributie-door-sinaloakartel", "title": "Spanje onderschept 1800 kilo meth, distributie door Sinaloakartel ", "date_time": "2024-05-16T16:37:04+0200", "text": "De Spaanse politie heeft een groot distributienetwerk van het Mexicaanse Sinaloakartel ontmanteld, nadat een lading van 1800 kilo methamfetamine werd onderschept. De nationale politie van Spanje spreekt van de grootste meth-vangst ooit in het land. De politie heeft vijf mensen aangehouden. Het gaat om een Mexicaan die geldt als de leider van de groep, drie Spanjaarden en een Roemeen. Er zijn ook invallen gedaan bij zes panden in Valencia. De autoriteiten spreken van het \"elimineren van de groep\", waarvan de politie denkt dat ze hun positie in Spanje wilden verstevigen. De groep zou afgelegen panden in de buurt van Valencia gebruiken om de ladingen drugs die binnenkomen via de haven op te slaan. Daarna werden de drugs over de weg in auto's met valse kentekens over Europa verspreid. Het onderzoek naar de grootschalige drugssmokkel gaat verder. De politie sluit meer aanhoudingen niet uit. "}, {"ID": 2520714, "url": "https://nos.nl/artikel/2520714-aanslag-bij-nigeriaanse-moskee-11-doden", "title": "Aanslag bij Nigeriaanse moskee, 11 doden", "date_time": "2024-05-16T16:02:03+0200", "text": "In het noorden van Nigeria zijn elf mensen omgekomen bij een aanslag op een moskee. De dader zou benzine door het gebedshuis hebben verspreid en vervolgens de deuren op slot hebben gedaan. Bij de aanslag raakten ook 17 mensen gewond. Kort na de aanslag is een man van 38 aangehouden. Hij verklaarde tegenover de politie dat een familieconflict over het verdelen van een erfenis aanleiding was voor de aanval. Familieleden van de verdachte zouden in de moskee zijn geweest.  De aanslag was woensdag tijdens het ochtendgebed in de stad Gezawa. Inwoners zeggen dat ze binnen mensen in paniek hoorden toen die probeerden naar buiten te komen, terwijl de moskee in vlammen stond. Volgens lokale media was een explosie te horen, waarna omwonenden naar de moskee kwamen om hulp te bieden. De politie zegt dat er geen explosieven zijn gebruikt bij de aanval. De brandweer zegt dat ze niet meteen na het ontstaan van de brand gealarmeerd zijn en de situatie sneller onder controle hadden kunnen krijgen als dat wel was gebeurd. "}, {"ID": 2520707, "url": "https://nos.nl/artikel/2520707-me-grijpt-in-bij-bezetting-gebouw-universiteit-leiden-in-den-haag", "title": "ME grijpt in bij bezetting gebouw Universiteit Leiden in Den Haag", "date_time": "2024-05-16T15:13:37+0200", "text": "De mobiele eenheid is in actie gekomen bij de bezetting van het Wijnhavengebouw van de Universiteit Leiden (UL) in Den Haag. \"De politie heeft zich voor de ingang van het gebouw opgesteld\", zegt een woordvoerder van burgemeesterVan Zanen. Daarmee wil de politie \"een zichtbare buffer\" tussen het pand en de demonstranten cre\u00ebren, om te voorkomen dat meer mensen het gebouw in gaan. Een grote groep pro-Palestijnse betogers houdt sinds 13.30 uur de derde verdieping van het universiteitsgebouw bezet. Ook buiten het pand verzamelden zich enkele honderden mensen. Volgens de betogers heeft de universiteit zich niet aan een afspraak gehouden. Eerder schreef de universiteit op X dat er \"concrete stappen\" zouden worden genomen bij de contacten met Isra\u00eblische universiteiten. \"Inmiddels heeft een deel van de demonstranten het gebouw verlaten\", zegt een woordvoerder van de universiteit, die inschat dat nog ongeveer twintig mensen binnen zijn. \"Zij krijgen tot 19.30 uur om het pand te verlaten.\" Wat er gebeurt als de demonstranten daar niet naar luisteren, is niet bekend. De universiteit staat volgens de woordvoerder de hele dag in contact met vertegenwoordigers van de betogers. Er is ook overleg met 'de driehoek', oftewel de burgemeester, de politiechef en de hoofdofficier van justitie.  Volgens de demonstranten was afgesproken dat de universiteit vandaag met een concrete verklaring zou komen, maar dat is niet gebeurd. \"Het is al de zoveelste keer dat ze een afspraak niet nakomen\", zegt woordvoerder Michel Vermeer van Students for Palestine (SfP) tegen een NOS-redacteur ter plaatse. \"We onderhandelen al heel lang en elke keer worden er dingen beloofd. Daarom staan we nu hier.\" SfP eist dat de universiteit alle academische banden met Isra\u00eblische universiteiten verbreekt en desinvesteringsplannen op tafel legt. \"Als ze niet over de brug komen, gaan we echt niet weg\", zegt Vermeer.  De universiteit sprak over een groep van zo'n 150 mensen die het pand in gingen. Daarop besloot de instelling al het onderwijs af te gelasten. \"We hebben ze gevraagd het pand te verlaten, maar er is nog een aanzienlijke groep aanwezig\", aldus een woordvoerder eerder vanmiddag. De ME is als buffer voor de ingang van de universiteit gaan staan:  Een zijdeur van het gebouw is met kettingsloten vastgemaakt. Volgens demonstranten omdat zij een mogelijk politieoptreden via die zijdeur onveilig vinden. Op videobeelden is te zien dat mensen op het dak van de universiteit staan en spandoeken hebben opgehangen. De universiteit zal zich aan het onlangs opgestelde demonstratieprotocol houden, meldt de woordvoerder. Daarin staat dat universiteitsbestuurders niet in gesprek gaan met demonstranten die hun gezicht bedekken. Ook is overnachten in de gebouwen niet toegestaan. Eerder vandaag zou ook geprotesteerd worden bij de Erasmus Universiteit in Rotterdam. Die sloot daarom uit voorzorg de deuren van verschillende gebouwen. Op het laatste moment werd de demonstratie door de organisatoren verplaatst naar het plein voor station Rotterdam Centraal. De Erasmus Universiteit zegt de gebouwen morgen weer te openen, maar houdt rekening met nieuwe protesten. Het is al langere tijd onrustig bij universiteitsgebouwen in Nederland. In Amsterdam liepen protesten vorige week en deze week uit de hand en kwam de mobiele eenheid in actie. De Universiteit van Amsterdam besloot daarop de deuren gesloten te houden. Vandaag konden studenten weer colleges volgen.  "}, {"ID": 2520706, "url": "https://nos.nl/artikel/2520706-invallen-bij-duitse-afd-parlementarier-om-omkoping-en-witwassen", "title": "Invallen bij Duitse AfD-parlementari\u00ebr om omkoping en witwassen", "date_time": "2024-05-16T14:49:35+0200", "text": "Duitse aanklagers zijn een onderzoek begonnen naar een Bondsdaglid van de rechts-radicale partij Alternative f\u00fcr Deutschland (AfD). Volgens het Duitse persbureau DPA gaat het om Petr Bystron, die wordt verdacht van omkoping en witwassen. Vandaag hebben zowel Duitse als Spaanse autoriteiten meerdere invallen gedaan in verschillende panden van de parlementari\u00ebr. Bystron is de nummer twee op de AfD-kandidatenlijst voor de Europese parlementsverkiezingen in juni en ligt al langer onder vuur. Begin april onthulde de Tsjechische krant Denik N dat Bystron - geboren in Tsjechi\u00eb - banden zou hebben met het pro-Russische netwerk Voice of Europe van Viktor Medvedtsjoek, een pro-Russische Oekra\u00efense zakenman, politicus en vriend van president Poetin. Bystron zou ook geld hebben aangenomen. Zelf spreekt de Europarlementari\u00ebr alle beschuldigingen tegen en spreekt hij van smaad en laster. De Bondsdag heeft de immuniteit van Bystron opgeheven.  Volgens het Duitse parket zijn panden in Berlijn, Beieren en op Mallorca doorzocht en is bewijsmateriaal in beslag genomen. \"Aanklagers in M\u00fcnchen onderzoeken een lid van de Bondsdag op verdenking van het ontvangen van steekpenningen en het witwassen van geld\", aldus het parket. Bystron is niet de enige prominente kandidaat van de rechts-radicale AfD die onder vuur ligt. Europarlementari\u00ebr Maximilian Krah zou net als zijn partijgenoot banden hebben met pro-Russische netwerken. Daarnaast is een assistent van Krah aangeklaagd voor spionage namens China. De schandalen rondom de AfD verklaren mede de afnemende populariteit van de partij in peilingen. "}, {"ID": 2520702, "url": "https://nos.nl/artikel/2520702-kamervoorzitter-bosma-botst-over-etiket-extreemrechts-nazi-vergelijking", "title": "Kamervoorzitter Bosma botst over etiket 'extreemrechts': 'Nazi-vergelijking'", "date_time": "2024-05-16T13:36:35+0200", "text": "Tweede Kamervoorzitter Martin Bosma is in aanvaring gekomen met Kamerleden over het gebruik van de term \"extreemrechts\". De Kamervoorzitter vindt dat partijen of leden niet zo genoemd mogen worden, omdat het volgens hem gelijk staat aan een \"nazi-vergelijking\". In een Kamerdebat vandaag over de Europese Unie gebruikte Volt-leider Dassen het woord in een vraag in de richting van VVD-Kamerlid Van Campen. Dassen vroeg Van Campen naar de samenwerking van zijn partij met \"extreemrechtse\" PVV. Hij verwees daarbij naar de presentatie van het akkoord tussen PVV, VVD, NSC en BBB die net daarvoor had plaatsgevonden. Bosma, zelf PVV, onderbrak Dassen toen hij in een zin het woord extreemrechts liet vallen. \"Ik vind niet dat we leden of partijen van de Staten-Generaal voor extreemrechts moeten gaan uitmaken\", zei Bosma. \"Dat is een vergelijking met het nationaalsocialisme en dat gaat me zes stappen te ver.\" Dassen vond dat ingrijpen veel te ver gaan, en kreeg steun van meerdere partijen. Kijk hier wat er in het debat gebeurde:  GL-PvdA-Kamerlid Klaver vond dat Bosma \"over de schreef ging\" en noemde het \"ongepast\" dat Bosma Dassen aansprak op zijn woordkeus. Meerdere partijen wezen erop dat ze zelf mogen uitmaken hoe ze politieke partijen willen noemen. CDA-Kamerlid Boswijk zei dat extreemrechts \"niet per se een nazi-vergelijking\" is. D66-Kamerlid Paternotte wees voorzitter Bosma er op dat hij zelf de term extreemlinks \"aan de lopende band heeft gebruikt\" en zelf ook extreemlinks heeft vergeleken met nazisme. Klaver en Paternotte vroegen Bosma zijn woorden terug te nemen, maar dat deed de Kamervoorzitter niet. \"Ik heb mijn punt willen maken en ik blijf erbij\", zei Bosma. \"It is what it is.\"  De begrippen extreemrechts en rechtsextremisme lijken op elkaar. Bij gebrek aan een korte, eensluidende definitie is het lastig te zeggen of deze woorden voor iedereen dezelfde betekenis hebben. Volgens woordenboek Van Dale betekent extreemrechts een politieke stroming die uiterst rechts is. Onder uiterst rechts wordt volgens verschillende wetenschappelijke onderzoekers verstaan: neonazi's, alt-rightgroeperingen en groeperingen die streven naar een etnisch homogene samenleving al dan niet via een burgeroorlog tussen 'rassen'. Ook internationaal valt onder de definitie far-right extremism of extreme right de combinatie van nationalisme, racisme, vreemdelingenhaat, de roep om een sterke staat en de bereidheid tot antidemocratische acties. De Duitse politieke partij AfD (Alternative f\u00fcr Deutschland) wordt door elkaar radicaal-rechts en extreemrechts genoemd. De Duitse veiligheidsdienst gebruikt nu de term 'mogelijk rechts-extremistisch' omdat partijleden zich steeds gewelddadiger en antidemocratischer gedragen. De Nederlandse veiligheidsdienst AIVD heeft geen politieke partij als rechts-extremistisch bestempeld. De AIVD spreekt van rechts-extremisme bij een of meer van de volgende denkbeelden: racisme en wit superioriteitsdenken, antisemitisme, vreemdelingenhaat (inclusief moslimhaat), haat jegens vreemde (cultuur)elementen of ultranationalisme. In combinatie met extremisme: de bereidheid om vanuit ideologische motieven niet-gewelddadige en/of gewelddadige activiteiten te verrichten die de democratische rechtsorde ondermijnen. "}, {"ID": 2520696, "url": "https://nos.nl/artikel/2520696-waakhond-slechtere-postbezorging-en-prijsverhogingen-op-gespannen-voet", "title": "Waakhond: 'Slechtere postbezorging en prijsverhogingen op gespannen voet'", "date_time": "2024-05-16T12:50:13+0200", "text": "De Autoriteit Consument &amp; Markt (ACM) maakt zich zorgen over de dalende kwaliteit van de bezorging van brieven en pakketjes, vooral omdat het tegelijkertijd steeds duurder wordt om iets te versturen. Dit staat op gespannen voet met elkaar, benadrukt de waakhond in de Post- en pakketmonitor over 2023. Hierin schrijft de ACM dat de omzet in de postmarkt vorig jaar gestegen is. Maar \"tegelijkertijd horen we dat veel consumenten en zakelijke verzenders ervaren dat de kwaliteit van de dienstverlening over de gehele linie achteruit gaat\", stelt ACM-bestuurslid Manon Leijten. \"Dat staat op gespannen voet met de prijsverhogingen die we in veel segmenten zien.\" De omzetgroei in de postwereld komt enerzijds doordat consumenten vorig jaar meer pakketjes zijn gaan versturen, terwijl dat steeds duurder is geworden. Tegenover de volumestijging van bijna 2 procent, stond een prijsverhoging van 4 procent.  Die prijsstijging werd volgens de ACM vooral ingevoerd om de krimp van de brievenpost te compenseren. Daar werd vorig jaar 58 miljoen euro minder aan verdiend, vooral doordat consumenten minder brieven en kaarten versturen. Maar ook bedrijven versturen veel minder brievenpost. Om die krimp te compenseren ging de prijs van een postzegel eind vorig jaar over de grens van \u00e9\u00e9n euro. Deze maand maakte PostNL een nieuwe prijsverhoging van vijf cent bekend. Vanaf juli kost een postzegel 1,14 euro. De ACM bevestigt in de Post- en pakketmonitor dat dit wettelijk mag. PostNL wil ook meer tijd krijgen om post te bezorgen. Het bedrijf wil dat de wettelijke verplichting om brievenpost binnen \u00e9\u00e9n dag te bezorgen wordt veranderd in twee tot drie dagen. Ondertussen ziet de ACM dat prijs voor een postzegel de afgelopen jaren harder steeg dan de inflatie: \"Consumenten zijn per saldo meer gaan betalen voor postbezorging.\"  De brievenbuspost maakte wel een groei door vanwege de flinke stijging van het aantal pakketjes die door de brievenbus kunnen. Die tellen alleen niet mee in deze cijfers, omdat het als pakketpost wordt gezien. Vanwege de concurrentie van andere pakketbezorgers stijgen de prijzen hier minder hard. Ondertussen neemt bij de ACM ook het aantal klachten toe over niet-tijdige of onzorgvuldige bezorging. De waakhond noemt met name UPD: dat bezorgde in 2019 nog 94 procent van de brievenbuspost op tijd, vorig jaar daalde dit naar 89 procent. "}, {"ID": 2520695, "url": "https://nos.nl/artikel/2520695-europese-klacht-tegen-webwinkel-temu-manipulatief-en-oneerlijk", "title": "Europese klacht tegen webwinkel Temu: 'Manipulatief en oneerlijk'", "date_time": "2024-05-16T12:46:11+0200", "text": "De Chinese webwinkel Temu heeft een gezamenlijke klacht gekregen van zeventien Europese consumentenbelangenorganisaties, waaronder de Nederlandse Consumentenbond. De populaire webwinkel is relatief nieuw, maar houdt zich volgens de organisaties niet aan de Europese wet. Het bedrijf zou gebruikmaken van dark patterns, verboden technieken die online worden gebruikt om de consument te be\u00efnvloeden. \"Temu is razend populair in Europa, maar opereert niet op een eerlijke manier. Het bedrijf houdt zoveel informatie achter dat consumenten geen weloverwogen aankoopbeslissing kunnen nemen\", zegt Sandra Molenaar, directeur van de Consumentenbond. \"Daarnaast hebben klanten geen idee of het product dat ze kopen wel veilig is. En tot slot staat Temu ook nog eens bol van de manipulatieve technieken om consumenten meer geld te laten uitgeven op het platform.\" Klanten krijgen op Temu, na op een artikel te hebben geklikt, een duurder alternatief te zien. Dat is niet toegestaan, zegt de Consumentenbond. Volgens de bond is het voor klanten ook te moeilijk om hun account op te heffen. De klacht ligt nu in de 17 landen bij een toezichthouder, in Nederland is dat de Autoriteit Consument &amp; Markt (ACM). De webwinkel zegt de klacht zeer serieus te nemen en die grondig te zullen bestuderen. Temu ziet zichzelf als nieuwkomer in Europa en luistert naar eigen zeggen voortdurend naar de feedback van klanten en consumentenorganisaties. \"We willen transparant zijn en alle toepasselijke wetten en regelgeving naleven\", zegt een woordvoerder.  De klacht van de zeventien organisaties volgt op eerdere bezwaren van consumentenbelangenorganisaties. De Italiaanse Altroconsumo kocht eind vorig jaar dertien cosmeticaproducten via het platform. Negen daarvan bevatten geen of slechts weinig van de ingredi\u00ebnten op de verpakking. De Duitse consumentenbond, Verbraucherzentrale Bundesverband, stelde dit jaar dat Temu klanten misleidt met valse recensies en kortingsacties. Temu zegt dat het graag met de betrokken partijen wil praten om tekortkomingen recht te zetten en zijn service te verbeteren. Het is naar eigen zeggen ook bezig met een systeem om onveilige producten in zijn aanbod op te sporen en uit de verkoop te halen. "}, {"ID": 2520694, "url": "https://nos.nl/artikel/2520694-landelijke-intocht-sinterklaas-dit-jaar-in-vianen", "title": "Landelijke intocht Sinterklaas dit jaar in Vianen", "date_time": "2024-05-16T12:45:47+0200", "text": "De landelijke intocht van Sinterklaas vindt dit jaar plaats in Vianen. Dat heeft de NTR vanmiddag bekendgemaakt. Sinterklaas zet op zaterdag 16 november voet aan wal in de Utrechtse gemeente Vijfheerenlanden. Burgemeester Sjors Fr\u00f6hlich is blij met het nieuws. \"We zijn er trots op dat we Sinterklaas in onze gemeente mogen ontvangen. We zijn zelf ook jarig, want we bestaan dit jaar vijf jaar.\" De gemeente Vijfheerenlanden ontstond in 2019 door een fusie van de gemeenten Leerdam, Vianen en Zederik. Het stadje Vianen ligt aan de rivier de Lek en telt ruim 16.000 inwoners. Vorig jaar was de landelijke intocht in Gorinchem, in 2022 was Hellevoetsluis het decor van het tv-programma.  De NTR kondigt ook alvast aan dat het Sinterklaasjournaal ook dit jaar weer de avonturen van Sinterklaas en zijn Pieten zal volgen. Die uitzendingen beginnen op 11 november. Of Dieuwertje Blok de uitzendingen weer voor haar rekening zal nemen is nog niet bekend. De presentatrice kreeg onlangs te horen dat ze kanker heeft en dat haar neus geamputeerd moet worden. De NTR zei toen de deur voor Blok open te houden. \"We gaan ervan uit dat ze terugkomt.\" De presentatrice presenteert het programma al sinds 2001. "}, {"ID": 2520692, "url": "https://nos.nl/artikel/2520692-struisvogelpolitiek-drijfzand-en-inktzwarte-dag-nieuwe-oppositie-kritisch-over-akkoord", "title": "'Struisvogelpolitiek', 'drijfzand' en 'inktzwarte dag': nieuwe oppositie kritisch over akkoord", "date_time": "2024-05-16T12:42:26+0200", "text": "Veel partijen die niet in het kabinet komen zijn slecht te spreken over de afspraken tussen PVV, VVD, NSC en BBB. GroenLinks-PvdA-voorman Timmermans, de leider van de grootste oppositiepartij, vindt het akkoord \"rampzalig\". Volgens hem is het op drijfzand gebouwd en gebaseerd op aannames die de partijen niet kunnen onderbouwen. Timmermans zegt verder dat \"uiteindelijk de gewone mensen de rekening betalen voor de aandeelhouders en de directeuren\". Hij heeft er scherpe kritiek op dat het minimumloon niet omhoog gaat en dat er plannen zijn om de duur van de Werkloosheidswet te verkorten. Voorstellen voor een heel streng asielbeleid zijn volgens GroenLinks-PvdA \"wensdenken\":  D66-leider Jetten spreekt over een \"akkoord met luchtkastelen. Ook hij gebruikt de uitdrukking \"gebouwd op financieel drijfzand\". Volgens hem moet het akkoord worden doorgerekend om te begrijpen wat precies de gevolgen zijn. Jetten vindt dat er beloftes in staan die niet kunnen worden waargemaakt:  Hij is er wel blij mee dat het Klimaatfonds blijft, maar hij benadrukt dat op het geld voor klimaat ook wordt \"beknibbeld\" en dat daardoor de klimaatdoelen voor 2030 niet zullen worden gehaald. D66 maakt zich ook zorgen over de \"allergrootste bezuiniging op onderwijs van deze eeuw\". CDA-voorman Bontenbal is er blij mee dat de partijen veel woningen willen bouwen, dat ze meer vaste banen willen en dat ze Oekra\u00efne blijven steunen. Maar hij vindt ook dat het akkoord \"veel ik en weinig gemeenschapszin\" uitstraalt: \"Nederland is meer dan de som van individuen.\" Als voorbeeld noemt de CDA-leider dat er bezuinigd wordt op de maatschappelijke diensttijd. Hij mist ook een visie op de economie en de gezondheidszorg voor de langere termijn. Ook hij vraagt om een degelijke financi\u00eble onderbouwing.  Bontenbal sprak na afloop van de presentatie met de pers:  SP-leider Dijk zegt dat \"heel veel beloofde sociale vooruitgang\" ontbreekt: \"Het eigen risico wordt slechts gehalveerd en bovendien pas in 2027. Dan zijn er ongeveer nieuwe verkiezingen.\" Hij laakt verder het niet verlagen van de huren en het niet verhogen van het minimumloon. Volgens Dijk wordt dit een regering voor \"rijk-rechts\":  ChristenUnie-leider Bikker zegt dat de coalitie stoere uitspraken doet, maar ze vraagt zich bij veel plannen af: hoe dan? Van de asielvoorstellen verwacht ze dat er op korte termijn veel mensen in Ter Apel zullen zijn voor wie geen oplossing is om ergens anders te worden ondergebracht. Bikker vindt dat Nederland het asielbeleid niet all\u00e9\u00e9n kan benaderen. \"Dat is een struisvogel die zijn kop in het zand steekt.\" Ook volgens de ChristenUnie-leider zijn de financi\u00eble plannen gebaseerd op \"wankele aannames\".  Denk-leider Van Baarle spreekt van \"een inktzwarte dag en een regeerakkoord van extreemrechtse slopers\". Volgens hem zijn in het akkoord maatregelen terechtgekomen \"vanuit de racistische en islamofobe standpunten van PVV-leiders Wilders\". Van Baarle vindt dat uit de gemaakte afspraken wantrouwen spreekt tegenover vluchtelingen en moslims in Nederland. Ook Partij voor de Dieren-leider Ouwehand heeft het over \"een donkere dag\". Volgens haar bevat het akkoord \"allemaal maatregelen die slecht zijn voor de natuur, voor het klimaat en voor de rechtsstaat\". Ouwehand vindt dat vluchtelingen het meest concreet worden geraakt. Ze kondigt keiharde oppositie aan en ze hoopt dat het kabinet zo snel mogelijk valt.  Volt-voorman Dassen noemt het \"buitengewoon teleurstellend dat in zes maanden dankzij VVD en NSC een extreemrechtse partij genormaliseerd is en onderdeel uitmaakt van de macht\". Volgens hem is het akkoord een \"nationalistisch keerpunt\", terwijl dingen juist samen in Europa moeten worden opgelost. Hij denkt dat de plannen van de coalitie de economie zullen verzwakken. SGP-leider Stoffer reageert juist \"best positief\". Hij is er bijvoorbeeld blij mee dat de coalitie \"oog heeft voor Isra\u00ebl\" en dat de partijen willen bekijken of de Nederlandse ambassade van Tel Aviv naar Jeruzalem kan worden verplaatst. Stoffer vindt het ook goed dat de NAVO-norm van 2 procent voor defensie in de wet komt en dat bij migratie wordt gekeken naar \"wat we hier kunnen dragen, zonder dat de grenzen helemaal dichtgaan\". JA21-voorman Eerdmans is \"positief gestemd over de noodzakelijke plannen voor asiel, migratie en klimaat en energie\". Hij maakt zich wel zorgen over aangekondigde lastenverzwaringen. "}, {"ID": 2520690, "url": "https://nos.nl/artikel/2520690-kijkwijzer-makers-komen-met-gamewijzer-om-ouders-beter-te-informeren", "title": "Kijkwijzer-makers komen met Gamewijzer om ouders beter te informeren", "date_time": "2024-05-16T12:32:27+0200", "text": "De makers van Kijkwijzer hebben Gamewijzer gelanceerd: een website die ouders en opvoeders informatie en tips geeft over hoe ze om kunnen gaan met games en hun gamende kinderen. De wijzer is een initiatief van het Nederlands Instituut voor de Classificatie van Audiovisuele Media (NICAM). Voor games bestaat al sinds 2003 het PEGI-leeftijdsclassificatiesysteem. Dat geeft informatie over mogelijke ongepaste elementen in computerspellen. De Gamewijzer is juist bedoeld om meer voorlichting te geven, zegt directeur van het NICAM Tiffany van Stormbroek. \"We hadden op Kijkwijzer altijd al een overzicht met games en informatie daarover, maar we hebben het nu een eigen plek gegeven. Daar geven we meer informatie aan ouders dan voorheen. We kwamen door onderzoek onder ouders ook te weten dat de behoefte aan een Kijkwijzer voor games groot was.\"  De Gamewijzer is vooral een gids waar per game belangrijke aandachtspunten worden benoemd, bijvoorbeeld of het mogelijk is om in de game aankopen te doen en of spelers in contact kunnen komen met vreemden. Ook staan er tips in voor het maken van goede afspraken over schermtijd, handleidingen voor het instellen van ouderlijk toezicht en een gamewoordenboek. Toch blijft het ook belangrijk om interesse te tonen in de games die je kind speelt, benadrukt Van Stormbroek. \"We adviseren ook om met je kind in gesprek te gaan over wat ze spelen en hoe ze spelen. Daarnaast kan het ook handig, leuk en verrassend zijn om bijvoorbeeld gametermen op te zoeken.\" Ook over het stoppen met gamen geeft het platform tips. \"Daar is bij gezinnen thuis best wel wat strijd over. We geven daarom per game aan hoe het spel gespeeld wordt. Bijvoorbeeld in potjes of in speeltijd, zodat je op een goede manier afspraken kan maken over hoe lang er gespeeld mag worden.\" "}, {"ID": 2520689, "url": "https://nos.nl/artikel/2520689-verhaal-van-bekendste-romeinse-van-nijmegen-blijkt-anders-dan-gedacht", "title": "Verhaal van 'bekendste Romeinse van Nijmegen' blijkt anders dan gedacht", "date_time": "2024-05-16T12:15:02+0200", "text": "Het verhaal achter een Romeins graf dat in 2001 in het centrum van Nijmegen werd gevonden blijkt compleet anders dan gedacht. Archeologen concludeerden destijds dat het ging om de resten van een welvarende vrouw, maar nieuw onderzoek stelt dat beeld bij. \"Het is een waarschuwing voor ons als archeologen: zorg dat je je onderzoek goed gedaan hebt\", zegt archeoloog Joep Hendriks van de gemeente Nijmegen. \"Als je op basis van een paar vluchtige onderzoeken een beeld vertelt, dan moet je dat bijna altijd gaan herschrijven.\" Het graf werd indertijd samen met enkele andere ontdekt bij rioleringswerkzaamheden in de Burchtstraat in het centrum van de stad. Het skelet kwam bekend te staan als de Loden Lady, omdat ze in een loden sarcofaag werd aangetroffen, een unicum voor ons land. Omdat ze zo'n uitzonderlijke grafkist had gingen onderzoekers ervan uit dat de vrouw tot de Romeinse elite had behoord. Alleen zij konden zich zo'n dure kist veroorloven, was de redenering. Maar die kist blijkt een tweedehandsje.  \"Het is een gebruikte kist die ze weer binnenstebuiten hebben gevouwen. De versiering die normaal altijd buiten op het lood zit, die zit hier aan de binnenkant\", legt Hendriks uit. \"We hadden ook alleen maar een afdektegel, geen loden deksel - wat je wel zou verwachten bij een mooie complete begraving in een sarcofaag.\" \"En de kist is ook veel te groot voor de dame. Zij is iets meer dan van 1,60 meter lang en de kist is 2 meter, terwijl die meestal op maat zijn gemaakt. Lood is kostbaar, dus waarom zou je het 20, 30 centimeter groter gaan maken? Het is een simpele economische redenering. Al kan de ruimte ook voor grafgiften bedoeld zijn.\" Ook het skelet zelf blijkt niet dat van een rijke dame uit een leven vol luxe. Afgesleten rugwervels en beginnende artrose zijn indicaties van zware fysieke arbeid. Slijtage van de tanden wijst erop dat de vrouw haar gebit als gereedschap gebruikt kan hebben. \"Je kan zien dat ze herhalende handelingen heeft uitgevoerd waarbij je kracht moet zetten met je tanden. Misschien bij het verwerken van huiden of planten. Op een gegeven moment gaat dat slijten.\"  Blijft het mysterie hoe de vrouw eindigde in een gerecyclede dure kist als ze zelf uit een lagere klasse kwam. Hendriks heeft een theorie: wellicht ging het om een geliefd lid van de huishouding van een rijkaard. Een ornatrix bijvoorbeeld, de kapster die een rijke vrouw had om zich te kleden en het haar te doen. \"Die stond dicht bij het hoofd van de huishouding. Ze behoorden niet tot de topelite, maar stonden er wel heel dichtbij. Je kunt je dus voorstellen dat als zo iemand overleed, de meesteres meebetaalde aan de begrafenis. De Loden Lady is ook begraven met haarnaalden, die hoorden bij het werk van een ornatrix.\" Hendriks waakt ervoor verregaande conclusies te trekken. \"Andere interpretaties zijn natuurlijk ook mogelijk, zoals een door hard werken rijk geworden ambachtsvrouw of toch de mater familias zelf uit betere kringen: in Romeins Nijmegen was ook een tweedehands loden kist al h\u00e9\u00e9l bijzonder.\"  Naast de voorlopige resultaten van het onderzoek die nu naar buiten zijn gebracht, hoopt Hendriks nog meer van haar verhaal te ontrafelen met verdere tests die nog niet beschikbaar waren een kwart eeuw geleden. DNA-onderzoek moet haar afkomst te bepalen en door isotopen in haar tanden te analyseren kan worden bepaald waar de vrouw is opgegroeid. \"Nijmegen was een smeltkroes destijds. Aan de overkant van de Waal woonden vooral mensen van lokale herkomst, maar de stad werd gesticht door mensen uit Galli\u00eb, soldaten uit Spanje, mensen uit alle hoeken van het Romeinse Rijk, van het oostelijke mediterrane gebied tot aan Engeland. Je kon ze allemaal tegenkomen. We willen de Loden Lady een plek geven in die gem\u00ealeerde samenleving.\" Op basis van het onderzoek zal uiteindelijk een betere gezichtsreconstructie worden gemaakt. Het zal echter nog enkele jaren duren voordat dat zover is. Wel heeft het Valkhof Museum in de tussentijd een expositie gewijd aan de Loden Lady. Daar is voor het eerst ook een askist met crematieresten te zien die eveneens in 2001 werd gevonden. De kleine tentoonstelling is vanaf morgen te bekijken op de tijdelijke locatie van het museum aan het Keizer Karelplein. "}, {"ID": 2520687, "url": "https://nos.nl/artikel/2520687-buschauffeurs-onder-invloed-van-drugs-van-de-weg-gehaald", "title": "Buschauffeurs onder invloed van drugs van de weg gehaald", "date_time": "2024-05-16T11:56:04+0200", "text": "Bij een verkeerscontrole heeft de Rotterdamse verkeerspolitie afgelopen dinsdag twee chauffeurs betrapt die onder invloed waren van drugs. Een van hen vervoerde middelbare scholieren tussen de 15 en 18 jaar. De controle was op de A13 in de richting van Den Haag. De verkeerspolitie Den Haag en de marechaussee hielpen ook mee. In totaal zijn 27 touringcars gecontroleerd, meldt een woordvoerder. Een aantal daarvan had technische gebreken. \"De controle bleek hard nodig\", schrijft de politie op Instagram. Dergelijke controles gebeuren regelmatig, zegt een woordvoerder. Het komt ook vaker voor dat technische mankementen ontdekt worden. De politie verbaasde zich echter wel over de chauffeurs die positief testten op drugs. \"Je zal je kinderen maar afgezet hebben voor een schoolreis in die bus.\" De ene chauffeur had jongeren aan boord, de ander een 'gemengd publiek' waarvan geen leeftijden bekend zijn. Van beide chauffeurs is bloed afgenomen en wordt een proces-verbaal opgemaakt. Om welke drugs het gaat, is nog niet bekend."}, {"ID": 2520686, "url": "https://nos.nl/artikel/2520686-tijdelijk-rijstrook-minder-bij-werkzaamheden-aan-brug-a7", "title": "Tijdelijk rijstrook minder bij werkzaamheden aan brug A7", "date_time": "2024-05-16T11:52:31+0200", "text": "Op de brug in de A7 bij Purmerend is vanaf aanstaande zaterdag tijdelijk een rijstrook minder beschikbaar in de richting van Amsterdam. Rijkswaterstaat zegt die maatregel ongeveer een maand lang te nemen vanwege de veiligheid. Aan de brug worden sinds begin april grote werkzaamheden uitgevoerd. Bij een inspectie in oktober 2022 bleek dat de draagconstructie van de brug niet meer voldoet. Zwaar verkeer mag sindsdien niet meer over de brug. Toen eind april bleek dat veel vrachtwagens die regels negeerden, werd de brug afgesloten voor alle vrachtwagen en bussen, maar ook die maatregel blijkt niet te werken. Ondanks het verbod, de handhaving en inspanningen van de transportsector, rijden er volgens Rijkswaterstaat nog steeds vrachtwagens over de brug.  Om de constructie van de brug te versterken worden 50.000 gaten geboord die daarna opgevuld worden met 15 kilometer aan wapeningsstaal. Door het boren van die gaten wordt de constructie tijdelijk nog minder sterk. Rijkswaterstraat wil voorkomen dat weggebruikers en wegwerkers gevaar lopen. Daarom gaat er tijdelijk een extra rijstrook dicht. Het gaat om de strook die het dichtst langs het werkterrein loopt. In de richting van Amsterdam blijft \u00e9\u00e9n strook open voor het verkeer. De nieuwe maatregel veroorzaakt mogelijk extra hinder op de A7. Rijkswaterstaat vraagt mensen zoveel mogelijk thuis te werken, samen te reizen of anders te reizen. De afgesloten rijstrook zou na ongeveer weer een maand beschikbaar moeten zijn. De totale werkzaamheden staan gepland tot 1 september. "}, {"ID": 2520684, "url": "https://nos.nl/artikel/2520684-steeds-meer-mensen-op-de-fiets-naar-werk", "title": "Steeds meer mensen op de fiets naar werk", "date_time": "2024-05-16T11:38:51+0200", "text": "Steeds meer Nederlanders gaan op de fiets naar het werk. Dat blijkt uit onderzoek van het Shuttel, dat het mobiliteitsbeleid van 125 grote werkgevers uitvoert, waaronder de Rijksoverheid, Deloitte en FrieslandCampina. Dat meer Nederlanders de fiets pakken komt vooral doordat de fiets actief gepromoot wordt door werkgevers. Het aantal kilometervergoedingen voor fietsen verdubbelde in de eerste drie maanden vergeleken met dezelfde periode vorig jaar. Volgens Shuttel bieden werkgevers tegenwoordige hogere vergoedingen voor gefietste kilometers en introduceren ze vaker leasefietsen. \"Steeds meer bedrijven zetten in op duurzaamheid en vitaliteit\", zegt directeur Klaas Pieter Roemeling. \"Fietsen is een zeer goed duurzaam alternatief voor de auto, vooral voor medewerkers die minder dan 7,5 kilometer met een gewone fiets en minder dan 15 kilometer met een e-bike van hun werkplek wonen.\"  Vorig jaar kwam KPN al met een nieuwe regeling om de fiets te stimuleren. Werknemers die de fiets naar hun werk pakten, krijgen daar 40 cent per fietskilometer. Dat is 17 cent meer dan autorijders. Ook bij de provincie Friesland en waterbedrijf Vitens zijn kilometervergoedingen die voordeliger uitpakken voor fietsende medewerkers. Sowieso reizen werknemers vaker naar hun werkplek of zakelijke afspraken dan vorig jaar. De grootste stijging is te zien bij het fietsgebruik. Maar volgens Shuttel blijft het openbaar vervoer achter. Mogelijk komt dat doordat de problemen op het spoor. Daarnaast leggen werknemers en werkgevers volgens het mobiliteitsbedrijf vaker thuiswerkdagen vast. Mensen die thuiswerken blijven niet daadwerkelijk de hele dag thuis: ze combineren die vaker met een zakelijke afspraak, deels ook op de fiets. Volgens Shuttel wijst het op een \"flexibele benadering van werk\". "}, {"ID": 2520674, "url": "https://nos.nl/artikel/2520674-motorrijder-die-huis-binnenreed-in-helmond-meldt-zich-bij-de-politie", "title": "Motorrijder die huis binnenreed in Helmond meldt zich bij de politie", "date_time": "2024-05-16T10:33:10+0200", "text": "De motorrijder die vanmorgen vroeg een huis in Helmond binnenreed met een vuurwapen in zijn hand, is opgepakt. De 30-jarige man uit Helmond meldde zichzelf bij de politie. Eerder op de ochtend zou hij hebben geschoten op een auto vlak bij het huis waar hij binnenreed. Na het incident was de man gevlucht. In de zoektocht deden agenten een inval bij een huis in de buurt, maar daar werd niemand aangehouden. Het is voor de politie nog steeds een raadsel hoe de motorrijder in de hal van het huis is terechtgekomen. Omdat het onderzoek nog loopt, is er verder nog weinig bekend over de zaak. Wel laat een woordvoerder weten dat niemand gewond is geraakt.  Op videobeelden van Omroep Brabant is te zien dat de motor in de hal van het huis aan de Van den Dungenstraat ligt. De regionale omroep schrijft dat de crash vermoedelijk een gevolg is van een mislukte vluchtpoging. Buurtbewoners hoorden vlak daarvoor namelijk schoten. Een auto in de buurt van het huis heeft aan beide kanten kapotte ruiten. De forensische opsporing en de recherche doen vandaag onderzoek in de straat en in het huis, de omgeving is daarom tijdelijk afgezet.  Dani\u00eblle en Leo wonen samen met hun vijfjarige zoontje in het huis waar de motor binnen reed. Ze zijn alle drie flink geschrokken, vertelt Dani\u00eblle tegen Omroep Brabant. Door een harde klap werd het gezin vanmorgen vroeg uit de slaap gerukt. \"Je schrikt je helemaal kapot\", zegt ze. \"Ik hoorde gerommel in de hal, we hoorden dat er iemand binnen was.\" Eenmaal beneden trof het stel de motor aan in de hal, met daarnaast een man met een pistool in zijn hand. \"Hij probeerde de motor nog op te tillen, om te vluchten of zo. Hij zei nog wel 'sorry, sorry, sorry', dus ik had niet het idee dat hij het op ons had gemunt. Maar je schrikt je kapot als iemand met zo'n ding in zijn hand staat.\"  Dani\u00eblle vindt het vooral erg dat haar zoontje dat ook heeft gezien. \"Hij is heel erg geschrokken. Hij zou vandaag op schoolreisje gaan, maar dat wilde hij niet meer.\" De bewoonster noemt het pech dat de motorrijder in haar huis terechtkwam. \"Ik heb niks op mijn kerfstok.\" Het rijtuig wordt vandaag weggetakeld, het huis wordt schoongemaakt en de schade hersteld. "}, {"ID": 2520673, "url": "https://nos.nl/artikel/2520673-wilders-bij-presentatie-akkoord-de-zon-gaat-weer-schijnen-in-nederland", "title": "Wilders bij presentatie akkoord: 'De zon gaat weer schijnen in Nederland'", "date_time": "2024-05-16T10:21:46+0200", "text": "PVV-leider Wilders vindt dat er geschiedenis wordt geschreven nu zijn partij in het centrum van de macht komt. Volgens hem gaat \"de zon weer schijnen in Nederland\" en gaat er veel veranderen. Bij de presentatie van het 'hoofdlijnenakkoord' van PVV, VVD, NSC en BBB benadrukte hij onder meer dat er het strengste asielbeleid ooit komt en dat er een asielcrisiswet wordt ingediend. Later voegde hij eraan toe dat alleen al de presentatie van de asielmaatregelen voor veel mensen een demotiverend effect zal hebben om naar Nederland te komen: \"Ik juich dat ontzettend toe, want we zijn echt de gekke Henkie van Europa\". Wilders: \"Nederland wordt weer van ons\":  De PVV-voorman wees er ook op dat het eigen risico in de zorg naar beneden gaat en dat er bijvoorbeeld geen verplichte warmtepomp komt. Wilders erkende dat er ook \"pijnlijke bezuinigingen' in het akkoord staan. De PVV-leider zei ook dat de partijen ook \"in elkaar moeten investeren\".  VVD-leider Yesilg\u00f6z benadrukte dat de kiezer een voorkeur heeft uitgesproken voor een centrumrechtse koers en dat de VVD nu de verantwoordelijkheid neemt voor een \"stabiel en veilig Nederland\". Ze erkende dat de vier partijen vaak hebben gedacht dat het niet zou lukken om er samen uit te komen, maar dat er veel verschillen zijn overbrugd. Ze noemde de veiligheid in Nederland en de wereld een topprioriteit. Ze wees er onder meer op dat ook het nieuwe kabinet Oekra\u00efne wil blijven steunen en dat \"zinnige klimaatmaatregelen\" worden doorgezet. Ook Yesilg\u00f6z is blij met het akkoord:   NSC-voorman Omtzigt sprak bij de presentatie van een bijzondere dag, omdat \"met vier best wel verschillende partijen een extraparlementair kabinet wordt gevormd\". Hij zei ook dat er \"een iets grotere verscheidenheid tussen de partijen zal zijn dan u normaal in een coalitie gewend bent\". Hij onderstreepte dat de kiezer een duidelijk signaal heeft gegeven welke opgaven er moeten worden opgelost. Hij wees er onder meer op dat het kabinet wil werken aan het verbeteren van de bestaanszekerheid. Voor hem is dat meer dan een abstract woord in de grondwet: \"Dat is niet alleen je inkomen, maar dat betekent ook dat er voldoende woningen zijn\". Omtzigt legde er de nadruk op dat het akkoord nog moet uitgewerkt door de nieuwe bewindslieden. Het document van 26 kantjes dat vannacht naar de Kamer werd gestuurd is dan ook veel korter dan de akkoorden van de vorige coalities. De NSC-voorman hoopt Nederland een stap verder te helpen:   BBB-leider Van der Plas zei \"hartstikke blij te zijn dat de vier partijen het hebben gered\". Ze sprak van fantastische nieuwe bondgenoten. Ook zij wees erop dat het heel verschillende partijen zijn, \"die elkaar toch hebben gevonden\". Volgens haar hebben de partijen veel met elkaar meegemaakt en is het fundament goed. Ze benadrukte onder meer dat er extra geld gaat naar de ouderenzorg en dat de accijns op brandstof volgend jaar niet omhoog gaat. Verder onderstreepte Van der Plas dat de nieuwe coalitie niet wil sturen op gedwongen krimp van de veestapel en dat er ook geen gedwongen onteigening komt. Van der Plas is tevreden met het resultaat:  "}, {"ID": 2520666, "url": "https://nos.nl/artikel/2520666-toestand-neergeschoten-premier-slowakije-stabiel-maar-nog-steeds-ernstig", "title": "Toestand neergeschoten premier Slowakije stabiel maar nog steeds ernstig", "date_time": "2024-05-16T09:42:15+0200", "text": "De neergeschoten Slowaakse premier Fico is buiten levensgevaar, maar zijn toestand is nog altijd ernstig. Dat zegt de directeur van het ziekenhuis waar de premier 5 uur lang is geopereerd. Volgens de minister van Defensie is Fico's toestand gestabiliseerd. Slowaakse media spreken elkaar nog wel tegen. De tv-zender Markiza meldde vanmorgen dat Fico in levensgevaar is. Gisteren raakte de 59-jarige premier zwaargewond toen hij werd neergeschoten voor het cultureel centrum van Handlov\u00e1, een mijnstadje 150 kilometer van de Slowaakse hoofdstad Bratislava. Fico sprak met zijn aanhangers toen een man van dichtbij vijf keer op hem schoot. Hij werd geraakt in zijn buik en linkerarm. Bekijk hier de beelden van vlak na de aanslag op Fico:  De minister van Binnenlandse Zaken zegt dat het hoogstwaarschijnlijk gaat om een politiek gemotiveerde aanslag. Hij noemt het het droevigste incident in de 31-jarige geschiedenis van Slowakije. \"Een aanval op de premier is een aanval op de democratie\". In de Slowaakse politiek werd door een aantal partijen meteen gewezen naar journalisten die 'haat' tegen Fico zouden hebben aangewakkerd. Meerdere ministers benoemen de rol van de journalistiek. De president probeert juist de rust te bewaren en roept op tot kalmte.  \"Het wemelt van de geruchten over de gezondheidstoestand van premier Fico. Dat heeft er deels mee te maken dat nu niet goed duidelijk is wie binnen de regering de verantwoordelijkheid heeft: terwijl de minister van Defensie een persconferentie geeft, zegt een andere minister wat tegen de pers en schrijft een staatssecretaris weer net iets anders op Facebook. Tegelijkertijd melden Slowaakse media op basis van ziekenhuisbronnen eveneens tegenstrijdige berichten.\" Nederlandse en Europese leiders veroordelen de aanval op Fico. Ook het Kremlin heeft geschokt gereageerd op de aanval. \"Natuurlijk veroordelen we deze aanslag in de sterkst mogelijke bewoordingen,\" zegt Kremlin-woordvoerder Peskov. \"We vinden het absoluut onacceptabel - dit is echt een grote tragedie.\" Ook de Russische president Poetin reageert verontwaardigd: \"Er is geen rechtvaardiging voor deze monsterlijke misdaad,\" zei Poetin. \"Ik ken Robert Fico als een moedig en vastberaden man. Ik hoop van harte dat deze kwaliteiten hem zullen helpen om te overleven,\" zei Poetin. Fico is bij elkaar al tien jaar minister-president van Slowakije. Hij trad in 2018 af in de nasleep van een moord op een onderzoeksjournalist die corruptie aan de kaak stelde en dat in verband bracht met Fico's regering. Vorig jaar werd hij herkozen na een campagne met een sterk pro-Russisch geluid. De politie heeft een man van 71 aangehouden. Hij komt uit het midden van Slowakije en is lid van een schrijversvereniging en zou een wapenvergunning hebben. Hij zou het niet eens zijn met het beleid van Fico, zoals bezuinigingen op de publieke omroep. De Slowaakse autoriteiten hebben dat motief nog niet bevestigd.  \"Over de dader komt opvallend veel informatie naar buiten. Dat hij artistiek figuur is, die het naar verluidt wilde opnemen voor de aanpak van de regering van de publieke omroep, wordt gebruikt om hem te linken aan de oppositie. De Progressieve Partij heeft openlijk moeten weerspreken dat de schutter lid van de partij zou zijn, maar dat kon niet voorkomen dat de partij hard wordt aangevallen. Bondgenoten van Fico zeggen dat de oppositie zich gedeisd moet houden. Een coalitiepartij sprak zelfs van een 'politieke oorlog'. Dat leidt tot angst en zorgen om wraakacties. Ook journalisten die we spreken zijn daarvoor beducht. Zij vrezen dat deze aanval wordt aangegrepen om de persvrijheid in te perken.\" "}, {"ID": 2520665, "url": "https://nos.nl/artikel/2520665-poetin-bezoekt-china-warme-en-kameraadschappelijke-gesprekken", "title": "Poetin bezoekt China: 'Warme en kameraadschappelijke gesprekken'", "date_time": "2024-05-16T09:34:14+0200", "text": "De Russische president Poetin is aangekomen in China voor een tweedaags staatsbezoek. Tijdens het bezoek zal hij met zijn evenknie Xi gesprekken voeren over de oorlog in Oekra\u00efne, de onderlinge handelsrelatie, Azi\u00eb en de gezamenlijke geopolitieke rivaal: de Verenigde Staten. In de ontmoeting vandaag haalden Poetin en Xi het belang van hun partnerschap nog eens aan. De twee leiders ondertekenden na hun eerste ontmoeting een gezamenlijke verklaring over het verdiepen van het \"strategische partnerschap\" tussen hun twee naties. \"De huidige relatie tussen China en Rusland is zuurverdiend, en de twee partijen moeten deze blijven koesteren\", zei Xi tegen Poetin. De Russische president zei op een persconferentie in Peking met Xi dat de twee leiders gesprekken hadden gevoerd die \"warm en kameraadschappelijk\" waren geweest. In een interview met het Chinese persbureau Xinhua voorafgaand aan zijn bezoek prees Poetin president Xi voor het opbouwen van het partnerschap met Rusland. \"Ik koos ervoor China als eerste land te bezoeken na mijn herverkiezing vanwege het ongekend hoge niveau van het strategische partnerschap tussen onze landen\", zei Poetin. De Russische president werd vorige week opnieuw be\u00ebdigd tot president van Rusland. De ontvangst van Poetin door Xi vandaag:   Poetin en Xi hebben elkaar inmiddels meer dan 40 keer ontmoet. De twee landen kwamen in 2022 een 'onbegrensd partnerschap' overeen waarmee ze onder meer samen spanningen met het Westen het hoofd willen bieden. Xi reisde in maart 2023 voor het laatst naar Moskou, waar de twee elkaar aanspraken als \"dierbare vriend\" en complimenten uitwisselden. Poetin ging in oktober naar Peking voor een Nieuwe Zijderoute-conferentie.  In het kielzog van Poetin is een grote Russische delegatie met ministers, hoge overheidsfunctionarissen en industri\u00eble leiders naar China afgereisd. Informele gesprekken tussen leiders van beide partijen gaan later vandaag van start. De net benoemde minister van Defensie van Poetin, Andrej Belo\u00f6esov, en de nieuwbakken secretaris van de Veiligheidsraad Sjojgoe zijn erbij, evenals minister van Buitenlandse Zaken Lavrov. Rusland heeft de samenwerking met China harder nodig dan omgekeerd. China heeft Moskou diplomatieke steun geboden na de invasie van Oekra\u00efne. Het is een van de belangrijkste exportmarkten voor Russische olie en gas, waarmee Rusland de oorlogskas kan vullen. Westerse regeringen zeggen bovendien dat China Rusland heeft geholpen sancties te weerstaan. De VS zeggen dat China de levering van werktuigmachines, micro-elektronica en andere technologie aan Rusland, die wordt gebruikt om raketten, tanks, vliegtuigen en andere wapens te maken, enorm heeft uitgebreid. Volgens Amerikaanse schattingen kreeg Rusland in 2023 ongeveer 90 procent van alle micro-elektronica en ongeveer 70 procent van de werktuigmachines uit China.  De Amerikaanse minister van Buitenlandse Zaken Antony Blinken bezocht Peking eind vorige maand, deels om China's topdiplomaat Wang Yi te waarschuwen tegen verdieping van de militaire steun aan Rusland. Blinken zei toen dat \"Rusland moeite zou hebben om zijn aanval op Oekra\u00efne voort te zetten zonder de steun van China\". Hij zei dat hij tegen Chinese functionarissen had gezegd dat \"als China dit probleem niet aanpakt, wij dat wel zullen doen\". China pretendeert neutraal te zijn in het Oekra\u00efense conflict, maar weigert Rusland te veroordelen en het een invasie van Rusland te noemen. Vorig jaar stelde Peking een vredesplan van twaalf punten voor. In dat plan werden de terreinwinsten van Rusland veiliggesteld. Het werd snel verworpen door Oekra\u00efne en het Westen. Vandaag zei Poetin dat hij Xi \"dankbaar was voor zijn pogingen 'de crisis in Oekra\u00efne' op te lossen\". "}, {"ID": 2520664, "url": "https://nos.nl/artikel/2520664-adriaan-van-dis-presenteert-nieuwe-seizoen-zomergasten", "title": "Adriaan van Dis presenteert nieuwe seizoen Zomergasten", "date_time": "2024-05-16T09:25:23+0200", "text": "Adriaan van Dis presenteert het nieuwe seizoen van Zomergasten. Dat heeft omroep VPRO bekendgemaakt. De schrijver en essayist volgt Theo Maassen op die in maart dit jaar stopte met het interviewprogramma na beschuldigingen van huiselijk geweld. De 77-jarige Van Dis kijkt ernaar uit om \"drie uur te kopreizen met zes bijzondere Zomergasten\". \"In een tijd van snelle meningen en heftige standpunten verlang ik naar langzame televisie. Om de geest lenig te houden. Ik kan niet wachten\", zegt Van Dis. Voor Van Dis is het programma geen onbekend terrein: vanaf 1999 presenteerde hij al eens vier seizoenen.  Hoofdredacteur VPRO Sarah Sybling reageert verheugd op de terugkeer van Van Dis: \"Zijn nieuwsgierigheid naar de ander en zijn kwaliteit om echt te luisteren maakt hem een fijne gesprekspartner. De dans die hij aan zal gaan met de zes gasten en de nieuwe werelden die we samen met hem zullen betreden zullen ongetwijfeld tot nieuwe inzichten leiden.\" Adriaan van Dis debuteerde in 1983 als televisiepresentator met het literaire praatprogramma Hier is... Adriaan van Dis. Dat programma deed hij zes jaar geleden nog eens in De Wereld Draait Door Heimwee onder meer met de Britse schrijver en acteur Stephen Fry.   Maassen heeft uiteindelijk het programma \u00e9\u00e9n seizoen gepresenteerd, hij volgde Janine Abbring op, die zes seizoenen daarvoor voor haar rekening nam. Abbring ontving in 2017 de Sonja Barend Award voor het interview met Eberhard van der Laan. Het nieuwe seizoen van Zomergasten is deze zomer van 21 juli tot en met 25 augustus te zien. Wie de gasten van Van Dis zijn, wordt een aantal weken daarvoor bekendgemaakt. "}, {"ID": 2520655, "url": "https://nos.nl/artikel/2520655-wekdienst-16-5-presentatie-coalitieakkoord-uva-weer-open-na-demonstraties", "title": "Wekdienst 16/5: Presentatie coalitieakkoord \u2022 UvA weer open na demonstraties", "date_time": "2024-05-16T07:23:57+0200", "text": "Goedemorgen! Vandaag wordt het coalitieakkoord van het nieuwe kabinet gepresenteerd. Ook gaat de UvA weer open na een onrustige week. Eerst het weer: vandaag is het vrij bewolkt met verspreid over het land veel buien, mogelijk met onweer. Het wordt 17 graden in het zuiden en 25 graden in het noordoosten.   Ga je de weg op? Hier vind je het overzicht van de werkzaamheden. En hier zie je waar wordt gewerkt aan het spoor.    De partijleiders van PVV, NSC, VVD en BBB bereikten rond 01.30 uur een definitief coalitieakkoord. Het was vooral lang wachten op de fractie van de VVD; die partij had zes uur nodig om uiteindelijk unaniem in te stemmen met het akkoord. Om 02.00 uur overhandigden informateurs Van Zwol en Dijkgraaf het coalitieakkoord officieel aan Kamervoorzitter Bosma. Onder de titel Hoop, lef en trots doen PVV, VVD, NSC en BBB in 26 pagina's uit de doeken wat ze van plan zijn.    BBB-leider Caroline van der Plas had medelijden met de journalisten die met een lege maag wachtten op nieuws over het coalitieakkoord. Ze deelde haar friet:  Fijne dag!"}, {"ID": 2520652, "url": "https://nos.nl/artikel/2520652-goudstaven-tonnen-cash-en-een-mercedes-corruptiezaken-treffen-democraten", "title": "Goudstaven, tonnen cash en een Mercedes: corruptiezaken treffen Democraten", "date_time": "2024-05-16T05:31:22+0200", "text": "De Democraten in de VS worden geplaagd door corruptieschandalen. Twee Congresleden zouden zich hebben laten omkopen door buitenlandse regeringen in ruil voor informatie en invloed op wetgeving. Zo zou afgevaardigde Henry Cuellar (68) tonnen aan steekpenningen uit Azerbeidzjan en van een Mexicaanse bank hebben aangenomen. En in New York is gisteren het proces tegen senator Bob Menendez (70) begonnen, bij wie goudstaven, tonnen aan cash geld en een luxe Mercedes cabriolet zijn aangetroffen. De zaak gaat om een politicus \"die zijn macht te koop heeft gezet\", aldus de aanklagers. Volgens zijn advocaten is de hele zaak gebaseerd op \"speculatie en giswerk\". Als de aftrap een indicatie is van het aankomende proces, gaat het lang, complex en fascinerend worden. Decennialang had de senator een vooraanstaande rol bij de vorming van Amerikaans buitenlands beleid en was hij een van de invloedrijkste latino-politici in de VS.  Menendez zou als voorzitter van de Senaatscommissie voor buitenlandse zaken zijn macht en invloed hebben gebruikt om gunsten te verlenen aan andere landen. Zo zou hij de regeringen van Egypte en Qatar hebben bevoordeeld. In ruil daarvoor zou de senator uit New Jersey steekpenningen en giften hebben ontvangen. In totaal zijn er achttien aanklachten tegen Menendez. Zijn vrouw, Nadine Menendez (56), wordt beschuldigd van betrokkenheid bij de corruptieactiviteiten. Zij zou de contactpersoon zijn geweest tussen haar man en degenen die uit waren op politieke gunsten. Beiden claimen onschuldig te zijn. In het huis van het stel werd tonnen aan contant geld en goudstaven gevonden. In de garage stond een luxe Mercedes cabriolet, mogelijk een gift voor een politieke gunst. Menendez gooit zijn vrouw onder de bus en beweert zelf niks van de goudstaven in zijn huis te hebben afgeweten. \"Uit het bewijsmateriaal zal blijken dat Nadine haar financi\u00eble problemen voor Bob verborgen hield\", voorspelt zijn advocaat.  Het is voor een Congreslid verboden om als buitenlands agent op te treden, om belangenconflicten te voorkomen. Volgens de aanklagers was Menendez zich bewust van deze wet, maar deed hij het toch. Als iemand als buitenlands agent optreedt, moet dat ook geregistreerd worden, iets wat niet was gebeurd. Het proces zal naar verwachting zes tot acht weken duren. Menendez is al gestopt als voorzitter van de Senaatscommissie voor buitenlandse betrekkingen. Hij weigert echter af te treden als senator, ondanks de druk van tientallen collega's uit zijn eigen partij. In een eerdere verklaring liet hij weten zich niet opnieuw als Democraat verkiesbaar te stellen. Het is niet de eerste keer dat de Democraat uit New Jersey is aangeklaagd voor omkoping. Eerder kwam hij al in opspraak omdat hij giften zou hebben ontvangen van een rijke oogarts in ruil voor politieke gunsten. Die zaak werd in 2017 nietig verklaard. Nooit eerder werd een Amerikaanse senator twee keer aangeklaagd voor corruptie. Nog een corruptiezaak Ook het Democratische Congreslid Henry Cuellar werd eerder deze maand beschuldigd van corruptie. Ook in deze zaak wordt de vrouw van de politicus verdacht van betrokkenheid. Het stel zou bijna 600.000 dollar hebben ontvangen van een Azerbeidzjaans olie- en gasbedrijf en een Mexicaanse bank. Als tegenprestatie zou Cuellar zijn macht hebben gebruikt om het beleid van de VS te sturen in het voordeel van Azerbeidzjan en de Mexicaanse bank. De politicus zou net als Menendez niet als buitenlands agent mogen optreden, maar ook hij claimt onschuldig te zijn. Het is nog niet bekend wanneer de rechtszaak van start gaat.  De van corruptie beschuldigde Democraten zijn ook allebei latino's. Ondanks de overeenkomsten worden de Congresleden door collega's niet gelijk behandeld. Beiden zijn lid van de Congressional Hispanic Caucus (CHC), een groep binnen het Congres die bestaat uit uit latino-leden. De CHC geeft Congreslid Cuellar het voordeel van de twijfel, maar lijkt senator Menendez de rug toe te keren. Het verschil in behandeling willen ze niet nader toelichten. Hoewel dit voor de Republikeinen een uitgelezen kans lijkt om de tegenpartij aan te vallen, gebeurt dat vooralsnog nauwelijks. Cuellar krijgt zelfs steun uit opmerkelijke hoek. De Republikeinse presidentskandidaat Donald Trump laat via Truth Social weten het Democratische Congreslid te steunen. Cuellar staat binnen zijn partij aan de conservatieve kant. Zo is hij een voorstander voor strengere grensbeveiliging, een standpunt waar ook Trump groot voorstander van is. De timing van de corruptiezaken is ongelukkig voor de Democraten, die voornamelijk aandacht willen vestigen op de rechtszaken van Trump. Vooral in een verkiezingsjaar, waarin niet alleen de presidentsverkiezingen belangrijk zijn, maar ook wie de meerderheid in het Congres in handen krijgt. "}, {"ID": 2520651, "url": "https://nos.nl/artikel/2520651-dit-zijn-de-belangrijke-plannen-en-voornemens-uit-het-coalitieakkoord", "title": "Dit zijn de belangrijke plannen en voornemens uit het coalitieakkoord", "date_time": "2024-05-16T04:35:42+0200", "text": "Hoop, lef en trots is de naam van het coalitieakkoord van PVV, VVD, NSC en BBB. In 26 pagina's doen ze uit de doeken wat ze van plan zijn. \"Of het nou gaat om bestaanszekerheid, zorg of geld in de portemonnee, of het beschikbaar zijn van voldoende woningen, onze ambitie is groot\", schrijven de vier in de inleiding van wat ze zelf een hoofdlijnenakkoord noemen. \"We willen ook de veel te hoge instroom van asielzoekers en immigranten keren. We willen dat boeren, tuinders en vissers weer een toekomst hebben.\" De nieuwe coalitie heeft het voorgenomen beleid, dat veelal nog moet worden uitgewerkt door het toekomstige kabinet, opgedeeld in tien hoofdstukken. Hieronder de belangrijkste punten per hoofdstuk op een rij:  De vier partijen hebben afgesproken dat het eigen risico in de zorg meer dan gehalveerd wordt. Dat gebeurt pas in 2027, omdat eerder niet mogelijk zou zijn. Nu is er nog een verplicht eigen risico van 385 euro per jaar. Dat zou dan 165 euro per jaar worden. Verder wil de coalitie een lastenverlichting op arbeid \"bijvoorbeeld via het introduceren van een extra schijf in de Inkomstenbelasting\". En de vier willen zekerheid op de arbeidsmarkt stimuleren, schuldhulpverlening verbeteren en kinderopvang voor ouders bijna gratis maken.   De coalitie koerst zoals aangekondigd op het strengste asielpakket ooit. Zo komt er een tijdelijke Asielcrisiswet met crisismaatregelen. In het geval van een 'crisis' kunnen er vergaande maatregelen genomen worden. De asielvergunning voor onbepaalde tijd wordt afgeschaft en de vergunning voor tijdelijk verblijf wordt aangepast. Asielzoekers die zijn afgewezen, worden \"zo veel mogelijk, ook gedwongen, uitgezet\". Ook krijgen statushouders geen voorrang meer bij het toewijzen van sociale huurwoningen. Automatische gezinshereniging wordt eveneens geschrapt en het aantal mensen dat mag nareizen wordt \"fors beperkt\". In het akkoord staat ook dat de spreidingswet ongedaan gemaakt moet worden (tot verdriet van de maker van de wet). De nieuwe coalitie wil de wet, die al door zowel de Tweede als Eerste Kamer is aangenomen, intrekken. Verder wil de coalitie bij de Europese Commissie om toestemming vragen om niet mee te doen met het Europees asiel- en migratiebeleid, en wil ze meer grensbewaking en invoering van het tweestatusstelsel. Asiel is niet de enige vorm van migratie die de coalitie wil tegengaan. Er komen extra eisen voor arbeidsmigranten van buiten de EU en \"malafide uitzendconstructies\" worden hard aangepakt. Studiemigratie wordt ingeperkt, onder meer door meer opleidingen in het Nederlands te geven, een numerus fixus in te stellen voor buitenlandse studenten en een verhoging van het collegegeld voor niet-EU-studenten. Wat betreft inburgering willen de vier dat kennis over de Holocaust verplicht wordt en dat de taaleisen omhoog gaan. Onder hetzelfde kopje staat dat er regulering komt van versterkte gebedsoproepen.   Structureel moeten er 100.000 nieuwe woningen per jaar bij komen. Dat gebeurt onder meer door meer grond om te bouwen beschikbaar te stellen. \"Straatje erbij', binnenstedelijk en buitenstedelijk\", zo staat in het akkoord. Ook moeten procedures om te kunnen bouwen worden versneld. Voor mensen die al een huis hebben, wil de coalitie de huurverhoging (in de sociale huur) inperken. Van nieuwbouw moet minimaal 30 procent gemiddeld voor sociale huur zijn. Voor huizenbezitters wordt de stijging van de onroerende zaakbelasting gemaximeerd. En ook belangrijk voor deze groep: \"er wordt niet getornd aan de hypotheekrenteaftrek\". Qua infrastructuur mag er in ieder geval \"waar mogelijk\" weer 130 kilometer per uur gereden worden, ook overdag. Verder moet de bereikbaarheid van het landelijk gebied worden verbeterd \"door het busvervoer tussen dorpskernen op het platteland te versterken\" en gaat de aanleg van de Lelylijn, een treinverbinding tussen Lelystad en Groningen door.   Wat betreft de landbouw, het speerpunt van de BBB, wil de coalitie \"alles op alles zetten\" om Europese richtlijnen aan te passen. Er wordt ingezet op aanpassing van de Nitraatrichtlijn en 'herijking' van Natura 2000-gebieden. \"Gericht op een hoofdstructuur van robuuste natuurgebieden, geen 'snippernatuur'.\" Ook staat in het akkoord dat Nederland niet langer ambitieuzer natuurbeleid moet voeren dan de rest van Europa. De coalitie wil geen gedwongen krimp van de veestapel. Ook mag er geen gedwongen onteigening plaatsvinden. Wel moet er ruimhartig vrijwillig worden uitgekocht en moet er volop worden ingezet op innovatie in de landbouw. Opvallend: de goedkopere 'rode diesel' komt weer terug voor boeren, tuinders en loonwerkers. In 2013 werd dat lage accijnstarief voor diesel juist geschrapt.   De coalitie wil zich qua klimaatbeleid houden aan bestaande doelen, staat in het akkoord. \"Alleen als we de doelen niet halen, maken we alternatief beleid.\" Het klimaatfonds blijft ook overeind. Uit dat miljardenfonds, ingesteld door het huidige kabinet, worden klimaatmaatregelen gefinancierd. Het fonds voorziet ook in geld voor de ontwikkeling van kernenergie. De nieuwe coalitie koerst op vier grote nieuwe kerncentrales, en niet twee, zoals eerder gedacht. De partijen willen \u00fcberhaupt inzetten op meer energieonafhankelijkheid en eigen duurzame energieproductie. Verder wordt de warmtepomp toch niet verplicht. Het huidige kabinet had dat bedacht, maar daar gaat een streep doorheen. Subsidies voor elektrische auto's worden per 2025 geschrapt.   De vier partijen willen de eerstelijnszorg versterken, waaronder huisarts, wijkverpleging en mantelzorg. Verder moet werken in de zorg (waar een groot personeelstekort is) aantrekkelijker worden. Dat zou moeten gebeuren \"door middel van meer autonomie, loopbaanperspectief, goede arbeidsvoorwaarden en beperking van regeldruk en van administratieve lasten\". Ook moet er betere ouderenzorg komen. Qua onderwijs moeten gebruikte lesmethoden \"bewezen effectief en verder politiek neutraal zijn\" en moet de 'verengelsing' worden teruggedrongen. Op medisch ethisch gebied blijft alles zoals het is. \"De wettelijke kaders blijven ongewijzigd\" rond embryo's, abortus en euthanasie.   De coalitie sorteert voor op een nieuw kiesstelsel voor de Tweede Kamer. Hoe dat er precies uit moet zien, is nader te bepalen. Het moet in ieder geval \"de regionale band tussen kiezers en gekozenen\" versterken. De bedoeling is dat het stelsel bij de volgende verkiezingen een feit is. Verder moeten stappen worden gezet voor een grondwetsherziening zodat wetten getoetst kunnen worden aan de Grondwet. En in het verlengde daarvan moet er ook een aanzet worden gemaakt voor de vorming van een constitutioneel hof, dat de toetsing aan de grondwet kan uitvoeren (een vurige wens van NSC-leider Omtzigt). Ook komt er 'een recht op vergissen'. \"Een enkele fout kan niet langer een burger diep in de problemen duwen\", vindt de nieuwe coalitie. Aanmanings- en incassokosten van de overheid gaan fors omlaag. Ook moet er gesnoeid worden in het aantal ambtenaren en consultants bij de overheid en is er een bezuiniging ingeboekt van honderd miljoen euro op de publieke omroep. Hotelovernachtingen worden duurder, omdat het btw-tarief weer teruggaat naar 21 procent. Ook de btw op culturele goederen en diensten gaat omhoog, maar dat geldt niet voor bioscopen en dagrecreatie.  Op het gebied van veiligheid in Nederland willen de vier de aanpak van de georganiseerde misdaad versterken. \"Er wordt meer ingezet op confiscatie van vermogen\" en \"de anti-witwasaanpak wordt ge\u00efntensiveerd\". Verder komen er zwaardere straffen voor zware misdrijven zoals terreur en ernstige gewelds- en zedendelicten. Het jeugdstrafrecht wordt strenger gemaakt, onder andere door het verhogen van maximale straffen.  \"Nederland blijft Oekra\u00efne politiek, militair, financieel en moreel steunen tegen de Russische agressie\", zo valt te lezen in het akkoord. De NAVO-norm van 2 procent voor defensie moet wettelijk worden vastgelegd. En omstreden: er moet worden onderzocht \"wanneer verplaatsing van de ambassade naar Jeruzalem op een daartoe geschikt moment kan plaatsvinden\". De meeste landen hebben hun ambassade in Tel Aviv, vanwege de complexe status van Jeruzalem.   Het vestigingsklimaat moet worden verbeterd, vindt de nieuwe coalitie. En dus worden recente lastenverzwaringen voor ondernemers deels teruggedraaid. Het gaat onder meer om verhoging van de energiebelasting. De formerende partijen hebben afgesproken om uiteindelijk 14,7 miljard euro per jaar te bezuinigen. Daar staat eenzelfde bedrag aan extra uitgaven (lastenverlichtingen en investeringen) tegenover. Per saldo gaan de uitgaven uiteindelijk met 4,7 miljard euro per jaar omlaag. "}, {"ID": 2520650, "url": "https://nos.nl/artikel/2520650-coalitieakkoord-bekend-partijen-willen-met-hoop-lef-en-trots-problemen-aanpakken", "title": "Coalitieakkoord bekend: partijen willen met 'hoop, lef en trots' problemen aanpakken", "date_time": "2024-05-16T03:41:04+0200", "text": "De vier formerende partijen hebben vannacht overeenstemming bereikt over een definitief coalitieakkoord. Vannacht rond 02.00 uur brachten ze de plannen naar buiten onder de titel Hoop, lef en trots. Tweede Kamervoorzitter Martin Bosma nam het document in ontvangst van de informateurs. Het was vooral lang wachten op de fractie van de VVD; die partij had zes uur nodig om uiteindelijk unaniem in te stemmen met het akkoord. De andere drie partijen hadden eerder al na kleine wijzigingen hun fiat gegeven. PVV, VVD, NSC en BBB presenteren de afspraken onder tien hoofdpunten, zoals bestaanszekerheid, asiel en migratie en energietransitie. Het document van 26 pagina's noemen ze zelf een hoofdlijnenakkoord, het nieuwe kabinet zal de inhoud later zelf moeten uitwerken. Met het akkoord willen de partijen mensen \"houvast en steun bieden\", schrijven ze in het voorwoord. \"Een kabinet dat hoop geeft.\" Zo reageerden de partijleiders gisteravond laat:  De partijleiders zullen het akkoord vanochtend om 09.30 uur toelichten op een bijeenkomst in het Kamergebouw, die via de site, tv en radio live te volgen is bij de NOS. Volgende week woensdag is er een debat over, waarbij ook de formateur wordt aangewezen. Dat wordt Richard van Zwol, die ook al informateur was. Hij zal het team van ministers en staatssecretarissen samenstellen, de mensen die de hoofdlijnen uit het coalitieakkoord verder uitwerken. Als dat allemaal lukt, staat het nieuw kabinet naar verwachting half juni op het bordes. Van Zwol zelf zal daar niet tussen staan, zo heeft hij al gezegd. Het is gebruikelijk dat de formateur de premier wordt, maar in dit geval wordt daarvan afgeweken. Vannacht wilden de partijleiders nog niet zeggen wie ze als premier op het oog hebben.  Het akkoord wijst op een trendbreuk in de politieke cultuur. Na jarenlange coalities die door het midden zijn gevormd, kiezen de formerende partijen nu voor een uitgesproken rechtse koers. Vooral op het gebied van migratie en asiel slaat het coalitieakkoord een harde toon aan. Het was ook het onderwerp waar het vorige kabinet op viel. \"Nederland moet structureel tot de categorie lidstaten met de strengste toelatingsregels van Europa behoren\", staat in het akkoord. De nieuwe coalitie wil een 'asielcrisis' uitroepen. Qua klimaatbeleid willen de partijen zich houden aan bestaande doelen. \"Alleen als we de doelen niet halen, maken we alternatief beleid.\" Gedwongen krimp van de veestapel en gedwongen onteigening zijn van tafel.  In het akkoord staan voor 14,7 miljard euro aan extra uitgaven. Tegelijk wordt voor eenzelfde bedrag bezuinigd op de overheidsuitgaven. Ook zitten er lastenverlichtingen in, vooral voor middeninkomens en ondernemers. Daarnaast tonen de vier partijen zich ambitieus op het gebied van woningbouw met 100.000 nieuwe woningen elk jaar. Het eigen risico in de zorg wordt de komende twee jaar bevroren en daarna meer dan gehalveerd. Er komt een constitutioneel hof, en op scholen moeten lezen, schrijven en rekenen absolute prioriteit krijgen. Een uitgebreid overzicht van de de belangrijke punten uit het akkoord is te lezen in dit artikel. "}, {"ID": 2520648, "url": "https://nos.nl/artikel/2520648-lessen-voor-nieuwe-vinexwijken-hou-de-ruimte-flexibel", "title": "Lessen voor 'nieuwe' Vinexwijken: hou de ruimte flexibel", "date_time": "2024-05-16T00:24:53+0200", "text": "Vinexwijken hebben zich de laatste jaren ontwikkeld tot woonwijken voor rijkere gezinnen, concludeert het Planbureau voor de Leefomgeving (PBL) in een onderzoek. Bij nieuwe grote bouwplannen moet het mogelijk blijven om de wijk aan te passen aan de veranderende vraag, luidt een van de adviezen. Vinexwijken zijn gebouwd voor middenklassegezinnen uit de steden, en later zijn er vooral grotere en duurdere gezinskoopwoningen bijgebouwd. In Vinexwijken is er nauwelijks gebouwd voor armere huishoudens en een- of tweepersoonshuishoudens. Daardoor had die groep weinig kans om in de wijk een woning te vinden. Dat geldt ook voor ouderen en starters. Wat is een vinexwijk? Vinex staat voor: Vierde Nota Ruimtelijke Ordening Extra. Het toenmalige ministerie van Volkshuisvesting, Ruimtelijke Ordening en Milieubeheer wees in 1993 aan de rand van steden gebieden aan waar duizenden nieuwbouwwoningen moesten komen. In totaal zijn er 400.000 woningen gebouwd. De grootste Vinexwijk is Leidsche Rijn bij Utrecht. Daar zijn inmiddels bijna 19.000 woningen gebouwd. Andere Vinexwijken zijn Reeshof bij Tilburg en Vathorst bij Amersfoort. Het doel was om de middenklasse in de stad te houden. De verwachting was dat middenklassegezinnen zonder die wijken naar koophuizen buiten de stad zouden verhuizen. De woningen moesten de 'goedkope scheefheid' verminderen. Dat houdt in dat huishoudens met een relatief hoog inkomen in een goedkope woning wonen, waardoor die niet beschikbaar is voor huishoudens met een lager inkomen. Door die huishoudens naar duurdere woningen in een Vinexwijk te verleiden, kwamen andere woningen vrij. Om bij toekomstige grote bouwprojecten de vraag beter aan te laten sluit bij veranderende woonbehoeften, moet er een duidelijke langetermijnvisie voor nieuwbouwwijken komen, adviseert het PBL aan beleidsmakers, projectontwikkelaars en woningcorporaties. Een van die grootschalige projecten waarvoor dit advies geldt zijn de NOVEX-gebieden. NOVEX staat voor Nationale Omgevingsvisie Extra. Op 17 locaties in Nederland worden nieuwe delen van steden aangelegd. De overheid heeft hiervoor 6 miljard euro vrijgemaakt.  Voor de NOVEX-gebieden is het ook belangrijk dat er ruimte overblijft om aanpassingen in de wijk te kunnen doen, adviseert PBL. Bij de Vinexwijken ging dat mis, daar is er destijds geen rekening mee gehouden dat er meer vraag zou ontstaan naar niet-gezinswoningen. Die vraag gaat de komende jaren nog verder stijgen door de verdere toename van het aantal ouderen en alleenstaanden. In 2023 was bijna 40 procent van alle huishoudens een eenpersoonshuishouden. In Vinexwijken is de laatste jaren ook verder gebouwd. Tussen 2008 en 2020 is het aantal woningen in de wijken met 38 procent gegroeid, terwijl in andere wijken rond de binnensteden het aantal woningen met 12 procent steeg. In de wijken waar bijgebouwd is, kwamen vooral nieuwe duurdere woningen voor gezinnen en nauwelijks betaalbare (huur)woningen voor starters of 55-plussers. "}, {"ID": 2520639, "url": "https://nos.nl/artikel/2520639-uu-gebouw-door-me-ontruimd-na-pro-palestijnse-demonstratie", "title": "UU-gebouw door ME ontruimd na pro-Palestijnse demonstratie", "date_time": "2024-05-15T22:43:27+0200", "text": "De ME heeft de bezetting van een van de universiteitsgebouwen van de Universiteit Utrecht na een pro-Palestijnse demonstratie be\u00ebindigd. De ontruiming van het gebouw aan het Janskerkhof duurde ongeveer twee uur, meldt RTV Utrecht. Een ANP-verslaggever ter plekke zegt dat de politie de wapenstok inzette om betogers te verdrijven. De politie zegt op X dat de inzet van een onderhandelaar geen resultaat gehad heeft. Nadat de politie de demonstranten had gevorderd om het pand vrijwillig te verlaten, gingen ME'ers over tot ontruiming. Hoeveel betogers er precies in het gebouw aanwezig waren, is niet bekend. Zo'n veertig actievoerders zijn afgevoerd met een arrestantenbus. In het gebouw, van de faculteit geesteswetenschappen, zouden veel barricades zijn opgericht. Zo werd een zijdeur geblokkeerd met onder meer opgestapelde stoelen en prullenbakken.  Op verzoek van het College van Bestuur stuurde de politie eerder op de avond een onderhandelaar het gebouw in, om het gesprek aan te gaan met studenten. Die weigerden het gebouw te verlaten, of te onderhandelen. RTV Utrecht meldde dat de woordvoerder van de demonstranten door een megafoon riep niet te gaan onderhandelen. \"Ze kennen onze eisen.\" Het universiteitsgebouw werd bezet sinds ongeveer 17.00 uur. Vorige week bezetten demonstranten het terrein van de bibliotheek van de UU en maandag deden enkele honderden studenten mee aan een 'walk-out'. De betogers willen dat de universiteit de banden met Isra\u00eblische instellingen verbreekt die volgens hen profiteren van de onderdrukking van het Palestijnse volk. "}, {"ID": 2520636, "url": "https://nos.nl/artikel/2520636-man-valt-passanten-in-zwitserse-stad-aan-zes-gewonden", "title": "Man valt passanten in Zwitserse stad aan, zes gewonden", "date_time": "2024-05-15T22:26:44+0200", "text": "In de Zwitserse stad Zofingen heeft een man vanmiddag meerdere passanten aangevallen met een scherp voorwerp. Daarbij zijn volgens de politie zes mensen gewond geraakt. Zij zijn met steekwonden naar het ziekenhuis gebracht. Kort na 16.00 uur kreeg de politie een melding dat een man mensen aanviel in de buurt van het station van het kleine stadje op zo'n 50 kilometer ten zuidoosten van Bazel. Volgens een politiewoordvoerder koos de man zijn slachtoffers willekeurig uit. Over zijn motief is nog niets bekendgemaakt. Na zijn daad verschanste de dader zich in een gebouw. Een speciale eenheid van de politie wist hem er na ongeveer twee uur uit te halen. Hij heeft zelf ook steekwonden die hij volgens de politie zelf heeft aangebracht. De politie zegt niet welk steekwapen de man heeft gebruikt. Agenten adviseerden mensen in eerste instantie ook na de arrestatie om ramen en deuren dicht te houden omdat niet kon worden uitgesloten dat er meerdere daders op pad waren. Na enige tijd werd die waarschuwing ingetrokken."}, {"ID": 2520634, "url": "https://nos.nl/artikel/2520634-bacterie-in-drinkwater-bij-dieren-advies-om-kraanwater-te-koken-tot-zaterdag", "title": "Bacterie in drinkwater bij Dieren, advies om kraanwater te koken tot zaterdag", "date_time": "2024-05-15T22:13:16+0200", "text": "Waterbedrijf Vitens adviseert inwoners van Zevenaar, Didam, Dieren en omgeving om hun drinkwater zeker tot zaterdag eerst drie minuten te koken. Het kookadvies is afgegeven omdat gisteren in een drinkwaterreservoir een bacterie is gevonden. Het betreft volgens Omroep Gelderland zo'n 46.000 huishoudens. Een woordvoerder van Vitens benadrukt dat niet alle huishoudens het advies hoeven op te volgen. \"Ik raad inwoners aan om de postcodelijst te checken die we online hebben gezet.\"  Vitens geeft het kookadvies uit voorzorg vanwege de enterokokken-bacterie die werd gevonden. Bij mensen met een lage weerstand kan die maag- en darmklachten veroorzaken. Volgens het waterbedrijf is een lage concentratie van de bacterie gevonden in een reservoir in het dorp Ellecom, vlakbij Dieren. \"Vanuit dat reservoir worden enkele andere reservoirs bediend\", zegt de woordvoerder tegen Omroep Gelderland. \"In die reservoirs is nog niks aangetroffen, maar voor alle zekerheid geven we in de omgeving ook een kookadvies af.\" Volgens Vitens gaat het om een lichte verontreiniging en is het kookadvies uit voorzorg gegeven. Het is nog niet duidelijk hoe de bacterie in het reservoir terecht is gekomen. Vitens hoopt het kookadvies overmorgen te kunnen be\u00ebindigen. \"We hopen dat we zaterdag een positief testresultaat zien en dat de verontreiniging dan is verdwenen.\"  Het advies om water uit de kraan drie minuten te koken geldt zowel voor het drinken als voor het tandenpoetsen. Water voor huisdieren kan eveneens het beste worden gekookt. Voor het maken van flesvoeding voor baby's wordt aangeraden mineraalwater te gebruiken. De wc doorspoelen, douchen of in bad gaan kan gewoon zonder het water te koken, meldt Vitens. Volgens de regionale omroep is een run op flessenwater ontstaan bij de plaatselijke supermarkten. Op sommige locaties waren de schappen grotendeels leeg.  In de regio is de enterokokken-bacterie vaker in het drinkwater ontdekt. Zo werd de bacterie vorig jaar augustus ontdekt in een reservoir in Didam, waarna 7000 inwoners het advies kregen om hun drinkwater te koken. Een week later werd hetzelfde probleem vastgesteld in Zevenaar, waarna 8000 mensen een kookadvies kregen. "}, {"ID": 2520629, "url": "https://nos.nl/artikel/2520629-aantal-kinkhoestgevallen-flink-gedaald", "title": "Aantal kinkhoestgevallen flink gedaald", "date_time": "2024-05-15T20:52:29+0200", "text": "Het aantal kinkhoestgevallen is gedaald naar het laagste niveau sinds half januari. Het aantal kinderen met de ziekte is in ruim een maand gehalveerd. Volgens onderzoeksinstituut Nivel is de golf bijna terug op het niveau van voorgaande jaren, voor de coronapandemie. Het aantal gevallen van kinkhoest steeg eerder tot het hoogste niveau in tien jaar. Begin deze maand lag het aantal meldingen op ruim 7000. Het RIVM ziet elke twee tot vier jaar een piek in het aantal kinkhoestmeldingen. In 2012 was er ook een grote piek met 13.828 meldingen. Vooral voor jonge kinderen kan de ziekte gevaarlijk zijn. Het percentage van jonge kinderen dat wordt inge\u00ebnt daalde vorig jaar tot onder de 90. Daar maken het RIVM en andere gezondheidsinstanties zich grote zorgen over. Kinkhoest is een zeer besmettelijke ziekte die wordt veroorzaakt door een bacterie die een gifstof aanmaakt: de Bordetella pertussis. Mensen kunnen elkaar ziek maken door hoesten en niezen. Daardoor komen kleine druppels met de bacterie in de lucht die andere mensen inademen. Wanneer mensen net ziek zijn is kinkhoest het besmettelijkst. Vaak weet een pati\u00ebnt op dat moment niet dat hij de ziekte heeft. Ongeveer drie weken na het begin van de klachten neemt de besmettelijkheid af. Kinkhoest is berucht vanwege de hoestbuien die soms maandenlang aanhouden. De ziekte begint vaak met verkoudheidsklachten. Na een week of twee begint het hoesten en dat wordt steeds erger, vooral 's nachts. Het wordt een blaffende hoest, waarbij taai slijm wordt opgehoest. Na een paar weken trekt de hoest in de meeste gevallen weg. "}, {"ID": 2520628, "url": "https://nos.nl/artikel/2520628-premier-slowakije-zou-buiten-levensgevaar-zijn-dader-had-politiek-motief", "title": "Premier Slowakije zou buiten levensgevaar zijn, 'dader had politiek motief'", "date_time": "2024-05-15T20:47:50+0200", "text": "De vanmiddag neergeschoten Slowaakse premier Robert Fico verkeert niet meer in levensgevaar, zegt vicepremier Tomas Taraba. \"Voor zover ik weet is de operatie goed verlopen en ik ga ervan uit dat hij het zal overleven\", aldus de bewindsman. Eerder op de avond had minister van Binnenlandse Zaken Mat\u00fas Sutaj Estok gezegd dat de toestand van Fico nog steeds kritiek was. Op een persconferentie zei hij dat de dader vijf kogels op hem heeft afgevuurd. Minister van Defensie Robert Kalinak zei dat de premier \"vocht voor zijn leven\". De aanslag werd gepleegd in Handlov\u00e1, op ongeveer 150 kilometer van hoofdstad Bratislava. De 59-jarige premier was daar bij een vergadering. Na afloop werd hij buiten neergeschoten door een man in het publiek. Hij is met een helikopter naar een ziekenhuis gebracht in de stad Bansk\u00e1 Bystrica in het midden van het land.  Direct na de aanslag werd de vermoedelijke dader opgepakt. Volgens Estok had de dader een politiek motief en besloot hij kort na de presidenti\u00eble verkiezingen die in april van dit jaar plaatsvonden tot zijn daad. De schutter is volgens Slowaakse media een 71-jarige man met een wapenvergunning. Slowaakse media hebben een video waarin de vermoedelijke dader te zien is met een hoofdwond terwijl hij ogenschijnlijk geboeid op een stoel zit. Hij zegt daarin dat hij het niet eens is met de huidige regering. Ook geeft hij af op ontslagen bij de Slowaakse publieke omroep. Bekijk hier de eerste beelden van de schietpartij:  Op het moment van de aanslag waren meerdere leden van de regering aanwezig in Handlov\u00e1. Minister van Volksgezondheid Zuzana Dolinkov\u00e1 zegt dat ze nog steeds in shock is. \"Al onze collega's zagen het voor onze ogen gebeuren. We stonden op nog geen paar meter afstand.\" Wat de exacte aard is van de verwondingen van de premier is onduidelijk. De Slowaakse krant Pravda meldt dat hij in zijn borst en buik is geraakt. Vooral de kogel in zijn buik zou volgens de krant levensbedreigende verwondingen hebben veroorzaakt.  Na de aanslag is de beveiliging bij overheidsgebouwen en het parlement aangescherpt. Ook is de beveiliging voor politici en vertegenwoordigers van de media opgeschroefd. Parlementsbijeenkomsten zijn tot volgende week dinsdag uitgesteld. Fico kwam in oktober vorig jaar opnieuw aan de macht, na een uitgesproken pro-Russische campagne. Eerder was hij al premier van het land tussen 2006 en 2010 en tussen 2012 en 2018. In 2014 keurde hij als premier EU-sancties tegen Rusland af. Hij trad in 2018 af in de nasleep van de moord op onderzoeksjournalist J\u00e1n Kuciak, die corruptie in verband had gebracht met de regering van Fico.  \"Het is opvallend hoe hard er in de Slowaakse politiek wordt gereageerd op deze aanval op Robert Fico. Bij de bekendmaking van het nieuws in het parlement riep een partijgenoot van Fico direct tegen de oppositie dat het hun schuld is. Ook journalisten worden verantwoordelijk gehouden door meerdere regeringslieden, omdat zij de 'haat' tegen Fico zouden hebben aangewakkerd. Daartegenover staan politici, zowel van oppositie als de coalitie, die oproepen tot kalmte en bezorgd zijn voor meer geweld. Maar in het gepolariseerde en geschokte Slowakije worden zij overstemd door de emotionele reacties. Fico domineert al jarenlang de Slowaakse politiek, sinds afgelopen najaar als premier en ook al eens twee keer eerder. Zijn achterban draagt hem op handen, maar hij roept bij een ander deel van de bevolking veel weerstand op, onder meer vanwege corruptieschandalen. De laatste maanden kreeg hij veel kritiek vanwege het terugdraaien van recente anti-corruptiemaatregelen en omstreden juridische hervormingen. Juist vandaag behandelde het parlement een wet om de publieke omroep te hervormen. Volgens critici zou daardoor de omroep onder direct gezag van de overheid komen. Of de aanslag iets met deze gebeurtenissen te maken heeft, valt niet te zeggen.\" "}, {"ID": 2520627, "url": "https://nos.nl/artikel/2520627-celstraffen-tot-14-jaar-in-hoger-beroep-zwembadmoord-marum", "title": "Celstraffen tot 14 jaar in hoger beroep 'zwembadmoord' Marum", "date_time": "2024-05-15T20:43:18+0200", "text": "Twee schoonfamilieleden en de ex-partner van de in 2012 vermoorde Jan Elzinga zijn in hoger beroep veroordeeld tot veertien jaar cel. Volgens het hof is er voldoende bewijs tegen de drie voor de zogeheten 'zwembadmoord' in Marum. Een vierde verdachte is voor zijn aandeel veroordeeld tot zes jaar cel. De 40-jarige Elzinga werd in 2012 doodgeschoten voor de deur van een zwembad in Marum. De schutter en een handlanger kregen celstraffen van respectievelijk vijftien en twintig jaar. Na de veroordeling sloot de handlanger een deal met het Openbaar Ministerie en werd kroongetuige. In ruil voor strafvermindering vertelde hij dat de schoonfamilie van het slachtoffer de moord had beraamd. Mede dankzij de verklaringen van de kroongetuige werd de schoonfamilie eind 2022 door de rechtbank veroordeeld tot twintig jaar cel. De vierde verdachte, die de familie in contact bracht met de latere kroongetuige, kreeg zeven jaar cel. Alle vier gingen vervolgens in hoger beroep. Vorig jaar februari eiste het OM daar opnieuw celstraffen tussen de twaalf en twintig jaar.  Volgens het gerechtshof is er voldoende bewijs om de schoonfamilie aan te wijzen als de opdrachtgevers van de moord. \"Het geven van een opdracht voor een kille huurmoord en het ogenschijnlijke gemak waarmee dat gegaan is, kan niet anders bestraft worden dan met een aanzienlijke gevangenisstraf.\" De straffen van de verdachten vallen om diverse redenen lager uit. Zo oordeelt het hof dat de privacy van de familie tijdens het onderzoek werd geschonden, meldt RTV Noord. Daarnaast had de vierde verdachte volgens het hof een andere rol dan de schoonfamilie en was hij geen initiatiefnemer van de moord. Ook toonde hij tijdens de behandeling van de zaak berouw. "}, {"ID": 2520625, "url": "https://nos.nl/artikel/2520625-rtl-haalt-aflevering-oplichters-aangepakt-offline-na-dood-betrokkene", "title": "RTL haalt aflevering Oplichters Aangepakt offline na dood betrokkene", "date_time": "2024-05-15T20:12:36+0200", "text": "De nieuwste aflevering van het programma Oplichters Aangepakt is door RTL offline gehaald na de dood van een man die in de aflevering te zien was. Presentator Kees van der Spek zegt op Instagram dat de uitzending op verzoek van de nabestaanden niet meer te zien is. RTL heeft om privacyredenen niet bekendgemaakt om wie het gaat. Het AD schrijft dat de man in kwestie in het programma werd beschuldigd van oplichting van een ouder echtpaar. Hij heeft volgens bronnen enkele dagen na de uitzending een einde aan zijn leven gemaakt. \"Ik voel me ontzettend verdrietig\", zegt Van der Spek tegen de krant. \"Dit overstijgt het belang van mijn programma. Journalistiek en juridisch hebben we geen fouten gemaakt of onjuistheden verspreid in de uitzending. Maar niemand wil dit soort uitkomsten. Daarover ben ik erg ontdaan.\"  De bewuste uitzending ging over een ouder echtpaar dat na verkoop van hun bedrijf naar Benidorm verhuisde om daar van hun pensioen te genieten. Een bekende van het stel, die al langer in de Spaanse badplaats woonde, haalde hen over om geld te investeren in een nieuw bedrijf. Na het verkrijgen van het geld liet deze bekende niets meer van zich horen. Het AD schrijft dat het stel uiteindelijk een rechtszaak aanspande tegen de man, waarin hij werd veroordeeld tot het terugbetalen van het geld. Van der Spek zocht de man op in Spanje om hem te manen het geld ook daadwerkelijk terug te betalen. Een bevriende ondernemer, die ook in de uitzending wordt opgevoerd, zegt tegen de krant dat de man daar enorm van schrok. Hij zou er niet de financi\u00eble middelen voor gehad hebben. De man werd na de uitzending ook bedreigd via sociale media. Denk je aan zelfmoord of maak je je zorgen om iemand? Praten over zelfmoord helpt en kan anoniem via de chat op www.113.nl of telefonisch op 113 of 0800-0113."}, {"ID": 2520612, "url": "https://nos.nl/artikel/2520612-erasmus-universiteit-rotterdam-sluit-morgen-om-pro-palestijnse-demonstratie", "title": "Erasmus Universiteit Rotterdam sluit morgen om pro-Palestijnse demonstratie", "date_time": "2024-05-15T17:54:10+0200", "text": "De Erasmus Universiteit in Rotterdam (EUR) sluit morgen alle gebouwen uit veiligheidsoverwegingen. Pro-Palestijnse organisaties hebben een demonstratie aangekondigd op de campus. Het besluit is preventief, op last van de driehoek (burgemeester, politie en Openbaar Ministerie), omdat de veiligheid van medewerkers en studenten niet kan worden gegarandeerd. De Rotterdamse politie geeft aan morgen \"zichtbaar en onzichtbaar\" aanwezig te zullen zijn. \"Het is buitengewoon teleurstellend dat het nodig is om alle gebouwen op de campus te sluiten\", schrijft de EUR in een persbericht. \"Onze eigen studenten en medewerkers willen met deze demonstratie op vreedzame wijze aandacht vragen voor de situatie in Gaza en de veranderingen die zij willen zien.\" De woordvoerder van burgemeester Aboutaleb zegt tegen de NOS dat het advies voor de sluiting van de driehoek kwam, maar dat het besluit door de EUR zelf is genomen. \"Er is geen contact met de demonstranten, waardoor het niet in te schatten is wat de aard en omvang is. Ons advies was om de demonstranten de ruimte te geven en de universiteit te sluiten.\" Het demonstratieprotocol dat is opgesteld door universiteiten, geldt ook op de EUR. Het protocol houdt onder meer in dat het niet is toegestaan voor demonstranten om te overnachten op de campus en om gezichtsbedekkende kleding te dragen.  Op dit moment wordt een gebouw van de Universiteit Utrecht aan het Janskerkhof bezet door studenten. Ruim honderd mensen zijn aan het demonstreren, zegt een NOS-redacteur ter plaatse. Er hangt naast Palestijnse vlaggen, ook een spandoek van socialistische jongerenorganisatie Rood. RTV Utrecht schrijft dat andere panden van de universiteit in de binnenstad uit voorzorg gesloten zijn. De politie heeft inmiddels een onderhandelaar het universiteitsgebouw ingestuurd om het gesprek aan te gaan met de studenten, op verzoek van het College van Bestuur. Tot nu toe willen de demonstranten het gebouw niet verlaten, en ook niet onderhandelen. RTV Utrecht meldt dat de woordvoerder van de demonstranten door een megafoon roept \"niet te gaan onderhandelen. Ze kennen onze eisen.\" De Nijmeegse demonstranten op de Radboud Universiteit bezetten sinds maandagmiddag al een deel van de campus. De burgemeester daar ziet geen aanleiding om te in te grijpen, omdat de actie relatief vredelievend verloopt. Er heerst in Nijmegen een ontspannen sfeer op het protestkamp. Studenten zeggen pas te vertrekken als de universiteit alle banden met Isra\u00ebl verbreekt. De Universiteit van Amsterdam was gisteren en vandaag gesloten vanwege pro-Palestijnse demonstraties en gaat morgen weer open. Vorige week sloot de universiteit ook al twee dagen de deuren omdat de veiligheid niet te garanderen was. Het risico bij nieuwe demonstraties acht de universiteit \"aanvaardbaar\". Vanwege de tentamenweek ziet de universiteit nog langer dicht blijven als te impactvol."}, {"ID": 2520607, "url": "https://nos.nl/artikel/2520607-kunnen-bedrijven-van-de-pro-palestijnse-boycots-af-komen", "title": "Kunnen bedrijven van de pro-Palestijnse boycots af komen?", "date_time": "2024-05-15T17:00:59+0200", "text": "De wereldwijde pro-Palestijnse consumentenboycots die multinationals als Starbucks en Zara al maanden treffen, lijken voorlopig niet voorbij. Vooral koffieketen Starbucks lijkt zwaar te worden geraakt door de boycot. De marktwaarde daalde sinds november met 11 miljard, en de omzet met twee procent. Het bedrijf ging eerder deze maand om die reden hard onderuit op de aandeelbeurzen. Volgens Starbucks hebben de boycots \"grote impact op de verkoop\". Uit protest tegen het geweld in Gaza boycotten consumenten niet alleen bedrijven die Isra\u00ebl openlijk steunen, maar ook bedrijven die het leed van Palestijnen niet hebben erkend. Eerder schreven we al over de pro-Palestijnse consumentenboycots. De redenen voor de boycots verschillen per bedrijf. De Isra\u00eblische franchises van fastfoodketen McDonald's deelden maaltijden uit aan IDF-soldaten. Zara publiceerde een campagne met in witte doeken geklede paspoppen die volgens sommigen leken op lijken in Palestina. Starbucks klaagde zijn eigen vakbond aan vanwege een pro-Palestijnse tweet. Sommige bedrijven die het mikpunt zijn hebben ook direct geld gedoneerd aan Isra\u00ebl: Disney en Chanel bijvoorbeeld. Lees verder in dit artikel. Enkele multinationals hebben enige pogingen gedaan om van de boycots af te komen. Zo doneerde bedrijfsstichting The Starbucks Foundation drie miljoen dollar aan humanitaire hulpverlening in Gaza en kocht McDonald's alle 225 franchisebedrijven in Isra\u00ebl op. De bedrijven laten daarbij niet weten of dit een reactie is op de consumentenboycots. Kledingmerk Zara koos voor een andere weg: het sprak de aantijgingen met een openbaar statement tegen. De pogingen van deze bedrijven mochten niet baten, voor een groot deel van de consumenten waren de acties en woorden niet genoeg.  Boycots raken bedrijven vooral via imagoschade, zeggen deskundigen. \"De regionale verliezen in het Midden-Oosten zijn niet niks, maar ook niet buitenproportioneel groot. Het is veel meer een issue van hoe aandeelhouders ernaar kijken.\", zegt Alan Muller, hoogleraar internationale bedrijfsvoering aan de Universiteit Groningen. De geschiedenis leert ons dat boycots daadwerkelijk effect hebben. \"Zoals bij Heineken dat in 1996 Myanmar verliet, en Canada Goose dat in 2021 besloot geen bont meer te verkopen. Boycots zijn een waardevolle manier waarop social movements kunnen ageren en invloed uitoefenen\", voegt Muller toe. \"Het kan even heftig zijn, maar het waait uiteindelijk ook weer over\", stelt Muller, \"Wat mooi is, is dat je door die knieval ook soms veranderingen ziet. De McDonalds en de Starbucks van deze wereld zullen hierdoor waarschijnlijk wat aanpassingen moeten maken.\"  \"Er is niet echt een beste strategie om van boycots af te komen\", zegt Sebastian Baldermann, docent internationale bedrijfskunde aan de Vrije Universiteit van Amsterdam. \"Bedrijven proberen in de meeste gevallen via publiciteit positieve informatie over zichzelf te delen.\" Bedrijven zijn ook enigszins voorbereid op dit soort crises, en komen er over het algemeen ook overheen. \"De meeste deskundigen zijn het erover eens dat de impact van boycots niet per se duurzaam is.\" Wereldwijd pleiten mensen voor de BDS-beweging: het boycotten, de\u00efnvesteren en sanctioneren van Isra\u00ebl.   Sommige pro-Isra\u00eblische critici noemen de boycots antisemitisch. Voor consumenten als Sanad en Nadia heeft het daar niets mee te maken. \"Om te denken dat dit antisemitisch is, is na\u00efef. Het is een narratief dat gebruikt wordt om zionisme en Jodendom als \u00e9\u00e9n te beschouwen. Dat is simpelweg niet zo\", zegt Sanad. \"Ik boycot bedrijven niet omdat het Joodse bedrijven zijn, zo boycot ik bedrijven met Joodse leiding absoluut niet. En ik boycot Isra\u00ebl niet vanwege zijn religie. Het gaat erom dat een bedrijf een standpunt inneemt tegen oorlogsmisdaden. Het is niet antisemitisch, het is anti-genocide.\", legt Nadia uit. \"Het gaat erom of bedrijven er wel of niet voor kiezen om zich in bezette gebieden te manifesteren.\" "}, {"ID": 2520601, "url": "https://nos.nl/artikel/2520601-pvv-vvd-nsc-en-bbb-bereiken-akkoord-moeten-nog-verder-praten-over-premier", "title": "PVV, VVD, NSC en BBB bereiken akkoord, moeten nog verder praten over premier", "date_time": "2024-05-15T16:28:39+0200", "text": "De formerende partijen in Den Haag zijn eruit. PVV, VVD, NSC en BBB hebben een voorlopig regeerakkoord gesloten. PVV-leider Wilders kwam naar buiten met de mededeling dat de vier partijen een onderhandelaarsakkoord hebben gesloten. Dat zal nu worden voorgelegd aan de Tweede Kamerfracties van deze partijen. Pas als die het met de tekst eens zijn, is er sprake van een definitief akkoord, zei Wilders.  Over de beoogde formateur en beoogde minister-president is nog niets bekend. Wilders zei dat de partijen het daar wel over hebben gehad, maar dat ze dat gesprek \"op een later moment zullen voortzetten\". De laatste dagen zingt de naam van oud-minister Ronald Plasterk rond in politiek Den Haag. Het is niet duidelijk waarom de partijen het nog niet eens zijn over de premier. Ook de andere partijleiders wilden niet ingaan op de vraag wie Mark Rutte gaat opvolgen. \"Ik laat de woordvoering daarover aan de heer Wilders\", zei NSC-leider Omtzigt. Bekijk hier hoe Wilders bekendmaakte dat er een onderhandelaarsakkoord is:   BBB-leider Van der Plas noemde het \"heel mooi voor Nederland\" dat er een onderhandelaarsakkoord is: \"Ik feliciteer het land.\" VVD-leider Yesilg\u00f6z zei dat er belangrijke laatste stappen zijn gezet. Volgens haar verliepen de laatste gesprekken in een goede sfeer, maar moest er nog tijd worden genomen. \"Je zet toch de kaders voor een toekomstige regering.\" Yesilg\u00f6z gaat het akkoord nu eerst met de fractie bespreken. \"Bij de VVD duurt dat altijd wel lang; we gaan het eerst goed lezen en met elkaar praten, dus het kan wel laat worden.\" De informateurs Van Zwol en Dijkgraaf zullen in ieder geval vandaag hun eindverslag inleveren bij Kamervoorzitter Bosma. Waarschijnlijk volgende week volgt dan het Kamerdebat over het akkoord en over de benoeming van een formateur. Dat hoeft niet per se de beoogde premier te zijn. Het kan ook iemand van buiten zijn die de opdracht krijgt een ministersploeg bij elkaar te zoeken. Volg de laatste ontwikkelingen in het formatieblog. Vannacht lieten de partijen al weten heel ver te zijn. \"We hebben een basis tot samenwerking gevonden en met die basis hebben we voldoende vertrouwen\", zo omschreef Omtzigt het. Vanmorgen om 10.00 uur gingen de onderhandelaars verder en werd dus ook gesproken over de nieuwe premier. Over wat er in het akkoord staat is nog vrijwel niets bekend. Wel is duidelijk dat het gaat over bijvoorbeeld strenger asielbeleid, bestaanszekerheid, meer woningen en de toekomst van de landbouw en visserij.  De beoogde premier of de formateur krijgt een belangrijke taak bij het samenstellen van de ministersploeg. Die komt, meer dan bij voorgaande kabinetten, los te staan van de Tweede Kamerfracties van de vier partijen, zo is de bedoeling. Dat wil zeggen dat zij ook naar andere Kamermeerderheden dan die van hun eigen partijen op zoek mogen. De ministers moeten op hun beleidsterrein de hoofdlijnen uit het regeerakkoord nog verder uitwerken naar uitvoerbare maatregelen. Ook moeten zij onderling het geld verdelen dat voor dat beleid kan worden uitgetrokken. Dan pas is sprake van een definitief regeerakkoord. Het kan zijn dat de ministers lid zijn van een van de vier partijen, maar dat is geen vereiste.  Dit hele proces zal naar verwachting nog weken in beslag nemen. De bordessc\u00e8ne met koning Willem-Alexander zal dus nog even op zich laten wachten. De presentatie van het coalitieakkoord door de vier partijen zal live te volgen zijn op NPO1, NPO Radio 1, NOS.nl en NPO Politiek en Nieuws. Het tijdstip is nog niet bekend. "}, {"ID": 2520600, "url": "https://nos.nl/artikel/2520600-verslagenheid-na-elektrocutie-stagiair-16-in-hotel-tubbergen", "title": "Verslagenheid na elektrocutie stagiair (16) in hotel Tubbergen", "date_time": "2024-05-15T16:26:55+0200", "text": "De dood van een 16-jarige stagiair gisteren in een hotel in Tubbergen, leidt tot grote verslagenheid op de school waar hij de opleiding Technicus Engineering volgde. \"De leerlingen zijn van hun stage teruggeroepen en komen vanmiddag bijeen\", laat een woordvoerder van ROC van Twente weten bij Oost. \"We hebben een stilteruimte ingericht. Met een foto van Bram en een kaarsje erbij. Daar kunnen leerlingen, maar ook docenten, troost bij elkaar zoeken en eventueel een boodschap in het condoleanceregister achterlaten.\" Volgens de woordvoerder is een dodelijk ongeluk van een stagiair hoogst uitzonderlijk. \"We worden als opleiding helaas weleens geconfronteerd met een arbeidsongeval waarbij stagiairs betrokken zijn, maar met dodelijke afloop heb ik zelf gedurende de lange tijd dat ik hier werk nog niet meegemaakt.\"  Een dag later zijn er meer details bekend over wat er gisteren is gebeurd. Bram, de 16-jarige jongen, liep stage als elektromonteur bij een installatiebedrijf uit Tubbergen. Samen met een collega ging hij eergisteren voor het eerst op zoek naar de oorzaak van een stroomstoring bij het boetiekhotel in Tubbergen: de lichtjes in de serre werkten niet. Toen de twee de storing in de serre zelf niet konden oplossen, doorzochten ze de kruipruimte. \"Het was dus niet zo dat ze de kruipruimte in gingen en het meteen misging. Ze waren daar al anderhalve dag bezig\", aldus een betrokkene bij Oost. Onduidelijk is nog of de 16-jarige jongen zich bij het ongeluk alleen in de kruipruimte bevond. De Arbeidsinspectie stelt een onderzoek in. Wel duidelijk is dat de 'vaste' elektricien van het installatiebedrijf alarm sloeg. Een groep brandweerlieden, die toevallig op het hotelterras zat, haalde de 16-jarige uit de kruipruimte en startte direct met de reanimatie. Even later arriveerde een medisch traumateam met de helikopter. Maar alle hulp was tevergeefs.  Een woordvoerder van de Arbeidsinspectie wil in dit stadium niet ingaan op de vraag of een stagiair in een kruipruimte mag werken. \"In z'n algemeenheid kan ik zeggen dat we vooral kijken of de protocollen correct zijn nageleefd\", zegt hij. Het installatiebedrijf waar de jongen stage liep, is een paar dagen dicht. Het hotel waar het ongeluk gebeurde is wel open. \"We hebben nu eenmaal te maken met onze gasten\", zegt eigenaar Harold Droste. \"Die moeten eten en overnachten. Maar het terras bijvoorbeeld is dezer dagen dicht. Meerdere van mijn medewerkers hebben dit allemaal zien gebeuren en zijn behoorlijk aangedaan.\" "}, {"ID": 2520596, "url": "https://nos.nl/artikel/2520596-premier-slowakije-neergeschoten-verkeert-in-levensgevaar", "title": "Premier Slowakije neergeschoten, verkeert in levensgevaar", "date_time": "2024-05-15T15:17:32+0200", "text": "De Slowaakse premier Robert Fico is neergeschoten en daarbij zwaargewond geraakt. Het incident vond plaats in Handlov\u00e1, op ongeveer 150 kilometer van hoofdstad Bratislava. Direct na de schietpartij werd \u00e9\u00e9n verdachte opgepakt. Volgens een woordvoerder van de Slowaakse regering verkeert de premier in levensgevaar. Hij is met een helikopter naar een ziekenhuis gebracht in de stad Bansk\u00e1 Bystrica in het midden van het land. Op de offici\u00eble Facebook-pagina van de premier heeft zijn woordvoerder laten weten dat \"de komende uren cruciaal voor hem zijn\". Volgens het Slowaakse televisiestation TA3 waren na een bijeenkomst met aanhangers vier schoten te horen en is de 59-jarige premier door minstens \u00e9\u00e9n kogel in zijn buik geraakt. De Slowaakse krant Pravda meldt dat hij in zijn borst en buik is geraakt en weer andere media stellen dat hij twee tot drie keer is geraakt: in zijn ledematen, borst en buik. Pravda stelt dat vooral de kogel die hem in zijn buik raakte levensbedreigende verwondingen heeft veroorzaakt. De andere kogels zouden minder ernstige schade hebben aangericht. Op beelden is te zien dat terwijl de premier na de schietpartij in een dienstauto wordt geduwd beveiligers zich op de verdachte werpen. De schutter is volgens Slowaakse media een 71-jarige man die in het bezit is van een wapenvergunning. Slowaakse media hebben een video waarin de vermoedelijke dader te zien is terwijl hij ogenschijnlijk geboeid op een stoel zit. Hij zegt daarin dat hij het niet eens is met de huidige regering. Bekijk hier de eerste beelden van de schietpartij:  Volgens krant Dennik N is aan ziekenhuispersoneel dat in de buurt van de premier kan komen gevraagd om de mobiele telefoon in te leveren om te voorkomen dat informatie over zijn gezondheid uitlekt. Fico zou onder meer een CT-scan hebben gekregen en rond 18.00 uur zou hij nog steeds in de operatiekamer zijn.  Fico werd in oktober vorig jaar opnieuw premier, na een uitgesproken pro-Russische campagne. Daarvoor was hij al twee keer premier van Slowakije. In 2014 keurde hij als premier EU-sancties tegen Rusland af. Fico trad in 2018 af in de nasleep van de moord op onderzoeksjournalist J\u00e1n Kuciak, die corruptie in verband had gebracht met de regering van Fico.  \"Het is opvallend hoe hard er in de Slowaakse politiek wordt gereageerd op deze aanval op Robert Fico. Bij de bekendmaking van het nieuws in het parlement riep een partijgenoot van Fico direct tegen de oppositie dat het hun schuld is. Ook journalisten worden verantwoordelijk gehouden door meerdere regeringslieden, omdat zij de 'haat' tegen Fico zouden hebben aangewakkerd. Daartegenover staan politici, zowel van oppositie als de coalitie, die oproepen tot kalmte en bezorgd zijn voor meer geweld. Maar in het gepolariseerde en geschokte Slowakije worden zij overstemd door de emotionele reacties. Fico domineert al jarenlang de Slowaakse politiek, sinds afgelopen najaar als premier en ook al eens twee keer eerder. Zijn achterban draagt hem op handen, maar hij roept bij een ander deel van de bevolking veel weerstand op, onder meer vanwege corruptieschandalen. De laatste maanden kreeg hij veel kritiek vanwege het terugdraaien van recente anti-corruptiemaatregelen en omstreden juridische hervormingen. Juist vandaag behandelde het parlement een wet om de publieke omroep te hervormen. Volgens critici zou daardoor de omroep onder direct gezag van de overheid komen. Of de aanslag iets met deze gebeurtenissen te maken heeft, valt niet te zeggen.\" Kort na de schietpartij werd in het Slowaakse parlement bekendgemaakt dat de premier gewond is geraakt. De sessie die op dat moment bezig was werd stilgelegd. Meerdere aanwezige politici reageerden geschokt op het nieuws. De president van het land Zuzana Caputov\u00e1 vraagt de Slowaken in een verklaring om vooral aan \u00e9\u00e9n ding te denken: \"Dat Robert Fico zo snel mogelijk herstelt.\" Ze meldt dat \"een aanval op de premier in eerste instantie een aanval op een persoon is, maar ook een aanval op de democratie\". Ook in het buitenland is geschokt gereageerd op het neerschieten van de politicus. Demissionair premier Rutte meldt op X dat hij Fico veel kracht toewenst en dat zijn gedachten uitgaan naar de familie van de Slowaakse premier. Voorzitter van de Europese Commissie Von der Leyen zegt dat ze de \"gewelddadige aanval op premier Robert Fico hard veroordeelt. Er is geen plek in onze samenleving voor dit soort gewelddaden. Ze ondermijnen de democratie, ons grootste gemeenschappelijke goed.\"  "}, {"ID": 2520595, "url": "https://nos.nl/artikel/2520595-onrust-in-franse-gevangenissen-na-ontsnapping-waarbij-twee-bewakers-omkwamen", "title": "Onrust in Franse gevangenissen na ontsnapping waarbij twee bewakers omkwamen", "date_time": "2024-05-15T15:13:48+0200", "text": "Een dag na de gewelddadige ontsnapping van een gevangene in Frankrijk is het onrustig in Franse gevangenissen. Bij verschillende detentiecentra in het land hebben medewerkers blokkades opgeworpen bij de ingang. Ze eisen betere bescherming en betere werkomstandigheden. Gisterochtend werd het busje waarin de gevangene zat aangevallen door gewapende en gemaskerde mannen. Twee bewakers werden doodgeschoten. Drie anderen raakten gewond. De gevangene, Mohamed A., is nog voortvluchtig. Franse vakbonden deden gisteren een oproep aan gevangenispersoneel om vandaag in actie te komen \"om uiting te geven aan onze emoties en ter ondersteuning van onze collega's die tijdens hun diensttijd zijn omgekomen\". De vakbonden willen dat vervoer van zware criminelen wordt beperkt, ze eisen betere uitrusting en meer mankracht. \"Gisteren waren we verdrietig, nu zijn we ook boos\", zegt Marc Berkane, hoofd van de Unie van Gevangenistoezichthouders, tegen de krant Le Figaro. \"Tegen de ministers en de regering zeggen we dat ze tegemoet moeten komen aan de eisen die vakbonden al jaren stellen. Ze moeten niet wachten op nog een dramatische gebeurtenis.\"  De vakbondsleider was op een bijeenkomst van ruim honderd medewerkers bij de Baumettes-gevangenis in Marseille. Tegenover de ingang van de gevangenis werden houten pallets in brand gestoken. Verder leek de bijeenkomst rustig te verlopen. Ook bij andere gevangenissen werd geprotesteerd. Om 11.00 uur vanochtend hielden gevangenismedewerkers in heel het land een minuut stilte voor hun omgekomen en gewonde collega's. Inmiddels is bekend dat een van de overleden bewakers de 34-jarige Arnaud Garcia is. Hij zou binnenkort vader worden. Zijn vader zegt tegen Le Figaro dat hij verdrietig en woedend is. \"Mijn zoon is mij ontnomen. We zijn er kapot van, vooral mijn schoondochter.\" Het andere slachtoffer was een 52-jarige officier die al 30 jaar in het gevangeniswezen werkte. Hij laat twee kinderen na, zegt de aanklager van de Franse justitie. Vanochtend verzamelden zich honderden mensen voor de Baumettes-gevangenis:  Mohamed A., bijgenaamd 'de vlieg', werd gisterochtend van een hoorzitting in Rouen teruggebracht naar de gevangenis in \u00c9vreux, een rit van minder dan een uur in het noorden van Frankrijk. Bij een tolwegovergang werd het busje geramd door een gestolen auto. Uit een andere auto stapten gewapende mannen die het vuur openden op het politiebusje. Op beelden die gisteren op sociale media circuleerden is te zien dat gewapende mannen rond het busje lopen.  Mohamed A. werd vorige week veroordeeld tot een gevangenisstraf van 18 maanden vanwege een inbraak. Ook ligt er nog een aanklacht tegen hem voor poging tot doodslag en zou hij het hoofd zijn van een drugsbende. Interpol heeft A. op de internationale opsporingslijst gezet.  In Frankrijk is een klopjacht gaande op de crimineel en zijn handlangers. Minister van Binnenlandse Zaken Darmanin zegt dat hij \"ongekende middelen\" heeft ingezet om de bende op te pakken. Tegen een Franse radiozender zei hij dat er \"aanzienlijke vooruitgang\" wordt geboekt in de zoektocht, waar 450 agenten voor zijn ingezet. "}, {"ID": 2520594, "url": "https://nos.nl/artikel/2520594-rivm-waterkwaliteit-en-verbetermaatregelen-onvoldoende", "title": "RIVM: waterkwaliteit \u00e9n verbetermaatregelen onvoldoende", "date_time": "2024-05-15T14:47:35+0200", "text": "Op veel plekken in Nederland is de waterkwaliteit niet goed genoeg. Er gebeurt bovendien te weinig om de kwaliteit van het water te verbeteren. Daardoor staat de kwaliteit van drinkwater onder druk, concludeert het RIVM in een rapport. Die conclusie is opvallend, omdat al jaren bekend is dat het niet goed gaat met de kwaliteit van het water. Onder andere vervuiling door de agrarische sector is een groot probleem. Er komen nog steeds te veel meststoffen en resten van bestrijdingsmiddelen in het grondwater en rivierwater terecht. Tegelijkertijd lijkt de agrarische sector juist weinig betrokken bij oplossingen. Er is veel overleg en voorlichting, maar echt effectieve maatregelen die ervoor zorgen dat er minder vervuilende stoffen in het water terechtkomen worden weinig genomen.  \"Het is niet zo dat er straks geen schoon water meer uit de kraan komt, maar de praktijk is wel dat het zuiveren steeds moeilijker wordt\", zegt RIVM-onderzoeker Monique van der Aa. Het Nederlandse drinkwater komt uit de grond en de rivieren. \"Er zit steeds meer verontreiniging in, zoals nitraten uit mest, lozingen vanuit de industrie en stoffen als PFAS. Daardoor moet er steeds meer geld en energie in worden gestoken om schoon drinkwater te maken.\" Mest en bestrijdingsmiddelen zijn een belangrijke oorzaak voor de slechte waterkwaliteit, zo constateert het RIVM. Om daar wat aan te doen zijn provincies ook afhankelijk van de vrijwillige medewerking van de agrarische sector. En dat blijkt moeilijk voor elkaar te krijgen, concludeert het RIVM. Het gevolg is volgens de onderzoekers dat echt effectieve maatregelen waardoor schadelijke stoffen \u00fcberhaupt niet in het water terechtkomen te weinig worden genomen.  Het RIVM constateert dat provincies en het Rijk vooral makkelijke maatregelen nemen. Er wordt veel ge\u00efnvesteerd in overleg en voorlichting, maar overheden nemen relatief weinig maatregelen die echt een verschil maken, zien de onderzoekers. \"Denk aan minder gewasbeschermingsmiddelen, minder mest, minder chemische stoffen lozen. Dat gaat niet vanzelf, daar moet je in investeren.\" De waterkwaliteit is niet alleen afhankelijk van maatregelen in de agrarische sector. Om het rivierwater schoner te krijgen, zijn ook maatregelen nodig bij de industrie en de rioolwaterzuiveringen. Ook komen er in het buitenland schadelijke stoffen in de rivieren terecht. Dat water stroomt uiteindelijk door de Nederlandse delta. Het RIVM vindt dat Den Haag de regie moet pakken, want nu is niet altijd duidelijk wie verantwoordelijk is voor welk onderdeel. Bij het verbeteren van de waterkwaliteit zijn veel overheden betrokken: het Rijk, de provincies, gemeenten en waterschappen. "}, {"ID": 2520592, "url": "https://nos.nl/artikel/2520592-burgemeester-van-dordrecht-wordt-commissaris-van-de-koning-in-zuid-holland", "title": "Burgemeester van Dordrecht wordt commissaris van de Koning in Zuid-Holland", "date_time": "2024-05-15T14:28:11+0200", "text": "VVD'er Wouter Kolff wordt de nieuwe commissaris van de Koning in Zuid-Holland. Hij is nu nog burgemeester van Dordrecht en voorzitter van het Veiligheidsberaad. De leden van de Provinciale Staten dragen hem voor als opvolger van Jaap Smit, die op 1 september stopt en met pensioen gaat. Kolff is sinds 2017 burgemeester van Dordrecht en werd vorig jaar nog voor een nieuwe periode van zes jaar benoemd. Toen zei hij dat de eerste zes jaar in Dordrecht voorbij waren gevlogen en dat hij ontzettend veel plezier in het werk had. Nu laat Kolff weten dat hij zich verheugt op zijn nieuwe baan als commissaris. \"Erg eervol om voorgedragen te zijn als de nieuwe commissaris van de Koning in onze provincie. Ik zal de warme contacten met de Dordtenaren erg missen, maar blijf me voor Hollands oudste stad inzetten, evenals voor de vele andere steden en dorpen in de 50 gemeenten van Zuid-Holland.\"  Wouter Kolff heeft jarenlange ervaring als bestuurder. Hij was eerder vijf jaar burgemeester van Veenendaal en twee jaar wethouder in Nieuwegein. Sinds 2023 was hij ook voorzitter van het Veiligheidsberaad, dat bestaat uit vertegenwoordigers van de 25 veiligheidsregio's. Als voorzitter kwam hij geregeld in het nieuws rondom de discussie over de spreidingswet, oproepen voor nieuwe noodopvanglocaties voor vluchtelingen en de opvang van Oekra\u00efners. Zo pleitte hij voor een versobering van de leefgeldregeling voor Oekra\u00efners. Volgens hem reisden sommige Oekra\u00efense vluchtelingen vanwege die leefgeldregeling door naar Nederland. Kolff moet nog officieel worden voorgedragen aan de minister van Binnenlandse Zaken. Als die de aanbeveling overneemt, wat vrijwel altijd gebeurt, kan de 47-jarige Kolff officieel worden benoemd door koning Willem-Alexander. "}, {"ID": 2520589, "url": "https://nos.nl/artikel/2520589-eu-wil-dat-georgie-net-aangenomen-controversiele-wet-intrekt", "title": "EU wil dat Georgi\u00eb net aangenomen controversi\u00eble wet intrekt", "date_time": "2024-05-15T14:22:37+0200", "text": "De Europese Unie heeft Georgi\u00eb opgeroepen om de controversi\u00eble 'buitenlandse agenten'-wet in te trekken. Volgens deze nieuwe wet moeten organisaties die meer dan 20 procent van hun financiering uit het buitenland ontvangen zich registreren als 'buitenlands agent'. De wet werd gisteren definitief door het parlement aangenomen, met 84 stemmen voor en 30 stemmen tegen. De regering zegt dat de wet nodig is om een halt toe te roepen aan \"schadelijke buitenlandse actoren\" die de politiek in Georgi\u00eb zouden proberen te destabiliseren. Tegenstanders vrezen dat de wet ertoe leidt dat Georgi\u00eb zich meer gaat richten op Rusland en minder op de EU. De EU waarschuwt nu dat de wet de plannen van Georgi\u00eb ondermijnt om zich aan te sluiten bij het samenwerkingsverband. \"De goedkeuring van deze wet heeft een negatieve invloed op de vooruitgang van Georgi\u00eb op het EU-pad\", staat in een verklaring van EU-buitenlandchef Borrell en uitbreidingscommissaris V\u00e1rhelyi. \"De keuze voor de toekomst ligt in de handen van Georgi\u00eb. Wij dringen er bij de Georgische autoriteiten op aan de wet in te trekken.\" Bekijk hier onze explainer over mogelijke uitbreidingen van de Europese Unie in de toekomst:  De president van Georgie, Salome Zourabichvili, staat op gespannen voet met regeringspartij Georgische Droom en heeft gezworen een veto uit te spreken tegen de wet. Maar de regeringspartij heeft een meerderheid en kan dat terzijde schuiven.  In de afgelopen weken is er veel tegen de wet gedemonstreerd. Gisteren bezetten duizenden demonstranten een belangrijk kruispunt in de Georgische hoofdstad Tbilisi. Ze kwamen samen op het Heldenplein, een kruispunt waar verkeer uit verschillende wijken samenkomt. Hierbij werden volgens de politie dertien betogers gearresteerd. E\u00e9n van hen heeft ernstige snijwonden en kneuzingen aan het hoofd, melden Georgische media. Zaterdag gingen tienduizenden Georgi\u00ebrs de straat op uit onvrede met de wet. \"Geen Russische schaduw over de toekomst van Georgi\u00eb\", stond op een van de vele protestborden, dat omhoog werd gehouden door een jonge vrouw. Andere borden lazen: \"Nee tegen Russische wetten\" en \"Nee tegen Rusland, ja tegen Europa\". Er waren ook veel Europese vlaggen te zien:  "}, {"ID": 2520587, "url": "https://nos.nl/artikel/2520587-provincie-maakt-eind-aan-gratis-lang-parkeren-breukelen", "title": "Provincie maakt eind aan gratis lang parkeren Breukelen", "date_time": "2024-05-15T13:21:21+0200", "text": "De provincie Utrecht gaat een eind maken aan het gratis lang parkeren bij NS station Breukelen. Vanaf eind augustus gaan automobilisten twintig euro betalen voor 24 uur. Wie langer parkeert dan 48 uur, betaalt vijftig euro per 24 uur, gerekend vanaf het moment van inrijden. De P+R bij station Breukelen en het Van der Valk hotel is een populair parkeerterrein. Het ligt pal naast de snelweg A2 en biedt goede bus- en treinverbindingen. De treinrit naar Schiphol duurt een half uur. In februari opende de provincie een nieuwe parkeergarage, die het aantal plekken bij Breukelen met nog eens 200 vergrootte tot ruim 700. Toen al werd duidelijk dat het gratis lang parkeren op korte termijn verleden tijd is. \"We hebben flink ge\u00efnvesteerd in deze garage en we willen voorkomen dat mensen lang parkeren op deze plek\", liet gedeputeerde Andr\u00e9 van Schie weten.  Om te voorkomen dat ook 'gewone' forensen met hun auto afhaken, heeft de provincie een tamelijk ingewikkelde regeling bedacht, meldt RTV Utrecht. Wie de auto parkeert en daarna met trein of bus doorreist betaalt het lage tarief van 2,20 euro, maar kan dan niet langer dan maximaal 18 uur parkeren. Parkeren op doordeweekse avonden (tussen 18.00 en 04.00 uur) of in het weekend en op feestdagen kost ook voor niet-ov reizigers 2,20 euro. \"Dit komt tegemoet aan omwonenden en bevordert de recreatie\", aldus de provincie. En voor de mensen die even snel iemand komen afzetten of ophalen: in de eerste 15 minuten na het inrijden kan ook weer zonder kosten worden uitgereden. Een automobilist heeft een dubbel gevoel. De nieuwe parkeergarage vindt hij prima. \"Het was namelijk allang een probleem om een plekje te vinden en te parkeren in Breukelen bij het station\" zegt hij. \"Ik ben iets minder blij dat het geld gaat kosten. Ik kom zelf uit Breukelen en nu moet ik gaan betalen, terwijl dat voorheen niet hoefde. Omdat Breukelen als P+R wordt gebruikt, komen er ook mensen uit andere steden.\" "}, {"ID": 2520584, "url": "https://nos.nl/artikel/2520584-levenslang-voor-palestijn-die-twee-duitsers-doodstak-in-trein", "title": "Levenslang voor Palestijn die twee Duitsers doodstak in trein", "date_time": "2024-05-15T12:17:01+0200", "text": "Ibrahim A. is veroordeeld tot een levenslange gevangenisstraf voor moord en poging tot moord. Begin vorig jaar stak A. twee mensen dood in een trein in Duitsland. Vier anderen werden eveneens door hem gestoken en raakten ernstig verwond. De mesaanval werd gepleegd in een trein bij het station van Brokstedt, zo'n 40 kilometer ten zuiden van Kiel. Volgens het Duitse Openbaar Ministerie handelde de 34-jarige Palestijn uit frustratie over een mislukte afspraak met de immigratieautoriteiten in Kiel. Dit waren de eerste beelden die naar buiten kwamen, vlak na de aanval:  Toen het proces in juli 2023 begon, ontkende A. aanvankelijk het misdrijf. Later gaf hij de gewelddaad toch toe. Volgens verklaringen van getuigen haalde hij op 25 januari 2023 een keukenmes tevoorschijn in de trein en stak hij daarmee passagiers neer. Omstanders hebben de man vervolgens overmeesterd en vastgehouden tot de hulpdiensten arriveerden. Een 17-jarig meisje en haar 19-jarige vriend kwamen om. Het misdrijf leidde ook tot politieke zorgen omdat er fouten waren gemaakt bij de informatie-uitwisseling tussen autoriteiten. Tot een paar dagen voor de aanslag zat A. vast in Hamburg voor een ander misdrijf. "}, {"ID": 2520582, "url": "https://nos.nl/artikel/2520582-levenslang-geeist-tegen-lucky-wegens-fatale-schietpartij-zwijndrecht", "title": "Levenslang ge\u00ebist tegen 'Lucky' wegens fatale schietpartij Zwijndrecht", "date_time": "2024-05-15T11:50:20+0200", "text": "Het Openbaar Ministerie heeft levenslang ge\u00ebist tegen een 50-jarige man voor een fatale schietpartij vorig jaar januari in Zwijndrecht. Verdachte Minh Nghia V. met de bijnaam 'Lucky', heeft zelf ook om levenslang gevraagd. Hij staat terecht voor moord, poging moord, bedreiging van een omstander met een vuurwapen en wapenbezit. Hij zou op 21 januari 2023 op de parkeerplaats bij winkelcentrum Walburg in Zwijndrecht op zijn 38-jarige ex-partner en haar 66-jarige moeder hebben geschoten. De 66-jarige vrouw kwam om het leven. Haar dochter raakte zwaargewond. Na de schietpartij was 'Lucky' vijf weken zoek. De politie verspreidde foto's en zijn volledige naam. Hij werd uiteindelijk sterk vervuild opgepakt op een brug in Schiedam.  Volgens het OM heeft 'Lucky' de moord bewust gepland. Als bewijs daarvoor voert het OM on der meer aan dat V. zijn ex op de dag van de schietpartij een berichtje stuurde met de tekst \"Tot de dood ons scheidt\". Volgens het OM is er verder bewijs dat V. zijn wapen kort van tevoren had aangeschaft, net als de auto waar hij na afloop mee vluchtte. Daarnaast heeft V. na zijn arrestatie zijn daden bekend, aldus justitie. \"De verdachte heeft op klaarlichte dag op een drukke plek en in aanwezigheid van veel getuigen zijn ex neergeschoten. En toen haar moeder te hulp wilde schieten heeft hij haar doodgeschoten. Een omstander heeft hij bedreigd. Dit zijn gruwelijke feiten die de maatschappij ernstig hebben geschokt\", aldus de officier van justitie, die de verdachte beschouwt als levensgevaarlijk.  Bij aanvang van de strafzaak vroeg V. zelf om hem een levenslange celstraf op te leggen. \"Wat er is gebeurd is erg genoeg. Ik neem de verantwoordelijkheid,\" zei hij tegen de rechter in Dordrecht, meldt Rijnmond. \"Ik hoop dat de officier van justitie levenslang eist. Ik hoop dat u mij levenslang geeft.\" De verdachte zei verder dat hij de afgelopen tijd verschillende keren had overwogen om uit het leven te stappen. Daarna bekende hij alles: \"Waar ik hier vandaag voor ben, dat heb ik gedaan.\" Toen iemand iets riep vanaf de publieke tribune, reageerde V. begripvol: \"Ik begrijp hun emotie, ik begrijp hun verdriet. Ze mag van mij roepen\", aldus 'Lucky'. "}, {"ID": 2520576, "url": "https://nos.nl/artikel/2520576-oekraiense-president-zelensky-annuleert-bezoek-aan-spanje-en-portugal", "title": "Oekra\u00efense president Zelensky annuleert bezoek aan Spanje en Portugal", "date_time": "2024-05-15T11:26:21+0200", "text": "De Oekra\u00efense president Zelensky heeft een bezoek aan Spanje en Portugal geannuleerd. CNN Portugal meldt dat de zware gevechten in Oekra\u00efne hiervan de oorzaak zijn. Het bureau van Zelensky heeft bevestigd dat de Oekra\u00efense president alle buitenlandse bezoeken die waren gepland voor de komende dagen heeft afgezegd, maar geeft geen reden hiervoor. In het noordoosten van Oekra\u00efne is een Russisch offensief gaande, dat vorige week is begonnen. In twee dagen tijd heeft het Russische leger 100 tot 125 vierkante kilometer grondgebied veroverd, meldt persbureau AP. In dit gebied zouden ten minste zeven dorpen liggen. Daarnaast heeft het Oekra\u00efense stroomnetwerk te lijden onder grootschalige Russische luchtaanvallen. Netbeheerder Ukrenergo maakte gisteravond bekend dat er gecontroleerde noodstops in de stroomlevering werden ingevoerd om het net stabiel te houden. Inmiddels zouden deze stroomonderbrekingen weer zijn opgeheven.  Oekra\u00efne voert ook aanvallen uit op Russische doelen. Het Russische ministerie van Defensie zegt op Telegram dat de luchtverdediging vanochtend ook boven het door Rusland geannexeerde schiereiland de Krim tien door de Verenigde Staten geleverde Oekra\u00efense raketten heeft vernietigd. Ook zouden er zo'n vijftien drones en raketten zijn neergehaald boven de regio Belgorod, vijf drones boven de regio Koersk en drie drones boven de regio Bryansk. Dat zijn alle drie streken die grenzen aan Oekra\u00efne. Bij die aanvallen zijn twee burgers gewond zijn geraakt in het dorp Dubovoe, in de regio Belgorod, meldt gouverneur Gladkov op Telegram. De gouverneur van Sebastopol, een stad op de Krim, zegt op Telegram dat er een \"grootscheepse aanval\" op de stad is afgeweerd. "}, {"ID": 2520575, "url": "https://nos.nl/artikel/2520575-uva-morgen-weer-open-voor-onderwijs-universiteit-overwoog-lange-sluiting", "title": "UvA morgen weer open voor onderwijs, universiteit overwoog lange sluiting", "date_time": "2024-05-15T11:22:44+0200", "text": "De Universiteit van Amsterdam gaat morgen weer open. Dat zegt een woordvoerder van de UvA tegen de NOS. De universiteit is nu twee dagen gesloten, vanwege de pro-Palestijnse demonstraties bij de universiteit. Vorige week sloot de universiteit ook al voor vier dagen de deuren, maar daar zat ook het weekend bij inbegrepen. \"We gaan morgen weer open. We hebben een lange sluiting weldegelijk overwogen maar het belang van het onderwijs en onderzoek dat doorgaat, gaat voor\", zegt een woordvoerder. Op de vraag of de universiteit niet bang is voor nieuwe demonstraties, zegt de woordvoerder: \"We vinden het risico aanvaardbaar, anders zouden we dit niet doen. Heel veel studenten hebben binnenkort tentamenweek, de impact zou enorm zijn als we nu sluiten.\" Het college van bestuur van de UvA doet een beroep op medewerkers en studenten om de rust te bewaren. \"We blijven in gesprek binnen de universiteit, maar staan vernielingen, intimidatie en bezettingen niet toe\", aldus de woordvoerder van de UvA. Het college van bestuur heeft verder geen aanwijzingen dat de veiligheid van het college zelf in het geding is.  Afgelopen maandag rond 11.00 uur werd met een vreedzame werkonderbreking in het gebouw van de UvA op het Roeterseiland geprotesteerd tegen de oorlog in Gaza en het opbreken van studentenprotesten vorige week. Toen deze zogenoemde \"walk-out\" was afgelopen bleef een deel van de betogers achter. Volgens de universiteit voegden zich nieuwe mensen bij de groep, onder wie in het zwart geklede en gemaskerde personen. Die groep drong het gebouw binnen en richtte flinke schade aan, waarna er aangifte werd gedaan. De universiteit denkt dat de schade van maandag in de tonnen loopt. De mobiele eenheid greep uiteindelijk in:  Vorige week woensdag waren de protesten in Amsterdam ook al hevig. Het Binnengasthuisterrein in het centrum van de stad werd door demonstranten bezet. De politie gebruikte shovels om een eind te maken aan barricades die waren gemaakt met onder meer kantoormeubilair, ladders en stenen. Betogers belaagden de politie door brandblussers leeg te spuiten en met voorwerpen te gooien. ME'ers deelden klappen uit aan demonstranten.  De ontruiming ging van start nadat de UvA aangifte had gedaan, onder meer omdat er in de gebouwen vernielingen waren aangericht. Een deel van de betogers bij het UvA-gebouw verplaatste zich toen naar het Rokin. De honderden betogers werden even daarna verjaagd in de richting van het Muntplein. Later trokken de demonstranten naar het Rembrandtplein, waar tegen 23.00 uur de groep langzaam uitdunde. De politie meldde dat er die avond 32 mensen waren aangehouden voor openlijke geweldpleging, vernieling, mishandeling en opruiing. De UvA schatte vorige week dat de protesten op de Roeterseilandcampus en de andere UvA-locaties Oudemanhuispoort en Binnengasthuis zeker voor 1,5 miljoen euro aan schade hebben aangericht.  Gisteren kondigde de UvA aan niet meer in gesprek te gaan met de actievoerders. \"Wij gaan ook niet meer om tafel zitten met mensen die gezichtsbedekkende kleding dragen. Dat hebben wij vorige week alleen gedaan in een uiterste poging om te de-escaleren.\", zei bestuursvoorzitter Ten Dam in het NOS Radio 1 Journaal. Studenten en medewerkers van de universiteit zeiden gisteravond door te gaan met het organiseren van protestacties. De organisatie Amsterdam Encampment vraagt naar eigen zeggen al maanden aan de universiteit om de banden te verbreken met Isra\u00eblische universiteiten en instellingen die in hun optiek de oorlog in Gaza steunen. \"Het had niet zo ver hoeven komen als de universiteit naar ons had geluisterd.\" "}, {"ID": 2520572, "url": "https://nos.nl/artikel/2520572-algemene-rekenkamer-vaak-niet-duidelijk-welke-resultaten-kabinet-bereikt", "title": "Algemene Rekenkamer: vaak niet duidelijk welke resultaten kabinet bereikt ", "date_time": "2024-05-15T11:01:01+0200", "text": "Er is weinig inzicht in de resultaten die het demissionaire kabinet heeft bereikt. Dat constateert de Algemene Rekenkamer op Verantwoordingsdag, de dag waarop de ministeries hun financi\u00eble jaarverslagen aanbieden aan de Tweede Kamer en hun uitgaven en ontvangsten over het afgelopen jaar toelichten. De Rekenkamer beoordeelt die. President Duisenberg is er bijvoorbeeld teleurgesteld over dat niet duidelijk is welke resultaten zijn bereikt met het extra geld dat is ge\u00efnvesteerd in het onderhoud van wegen en bruggen. Volgens hem is er een groot verschil tussen de budgetten die Rijkswaterstaat zegt nodig te hebben voor het onderhoud en wat er daadwerkelijk beschikbaar is.  Duisenberg voegt eraan toe dat de minister van Infrastructuur er slecht zicht op heeft waar precies de knelpunten zijn: \"Als je schaars geld goed wilt inzetten, moet je weten waar de knelpunten zitten.\" Als voorbeelden van terreinen waar niet duidelijk is of het beleid resultaat heeft gehad, noemt de Rekenkamer verder het terugdringen van de drugssmokkel en het beschermen van de kwaliteit van de bodem. En de onderzoekers weten ook niet of het geld dat is uitgetrokken voor gelijke kansen in het mbo voldoende oplevert. Volgens de Rekenkamer zijn de doelen niet duidelijk.  Duisenberg vindt ook dat het kabinet anders moet omgaan met onzekerheden: \"Bijvoorbeeld de oplopende kosten voor de renovatie van het Binnenhof. Was dat echt een verrassing? En als we weten dat de asielkosten 21 van de afgelopen 23 jaar naar boven moesten worden aangepast, is er volgens mij sprake van een patroon.\" De Rekenkamer prijst wel de aanpak van de energiecrisis: \"Daar is meestal gekozen voor generieke maatregelen, maar ondanks de tijdsdruk zijn de regelingen over het algemeen beheerst uitgevoerd en is de rechtmatigheid op orde.\" Duisenberg wijst ook op de \"duidelijke resultaten en doeltreffendheid bij de inkoop van coronavaccins en de opslag van CO2\".  De Rekenkamer vindt dat het met de rechtmatigheid van de uitgaven over het algemeen beter is gesteld dan de afgelopen drie jaar. Ruim 99 procent van de uitgaven die het kabinet deed, ging volgens de regels. Duisenberg benadrukt dat het kabinet echt werk heeft gemaakt van het financieel beheer. Ook de dalende trend in het aantal onvolkomenheden in de bedrijfsvoering zet door. De Rekenkamer wijst er wel op dat er nog steeds veel problemen zijn met de uitvoering. Volgens Duisenberg komt dat voor een deel door de personeelstekorten en ook doordat de overheid zo complex is. Hij adviseert het nieuwe kabinet een aantal prioriteiten te benoemen en duidelijk te zijn over de resultaten die het wil boeken. Verder wil hij dat het kabinet systemen en processen eenvoudiger maakt.  Demissionair minister Van Weyenberg van Financi\u00ebn benadrukt in zijn verslag dat 2023 een economisch onrustig jaar was en dat het kabinet extra maatregelen heeft genomen om de stijging van de armoede te voorkomen. Hij wijst erop dat ondanks de terugval in economische groei de werkloosheid aanhoudend laag bleef en dat het begrotingstekort uitkwam op 0,3 procent, veel lager dan verwacht. Het lukte het kabinet niet al het begrote geld uit te geven, onder meer door de krapte op de arbeidsmarkt. Er is 13 miljard euro minder uitgegeven dan verwacht, waarvan 5,8 miljard is doorgeschoven naar latere jaren. "}, {"ID": 2520569, "url": "https://nos.nl/artikel/2520569-avondvierdaagse-vlissingen-onder-toezicht-van-burgerwacht", "title": "Avondvierdaagse Vlissingen onder toezicht van burgerwacht", "date_time": "2024-05-15T10:56:26+0200", "text": "De ongeveer 1300 deelnemers aan de jaarlijkse avondvierdaagse in Vlissingen lopen vanavond een andere route dan gepland. Morgenavond wordt de route gelopen onder toezicht van de vrijwillige burgerwacht. De organisatie van de vierdaagse heeft daartoe besloten, nadat zich in Vlissingen binnen 24 uur tot drie keer toe een schietincident had voorgedaan. Na de schietincidenten sprak Bianca Smet van de vierdaagse-organisatie met vier basisscholen die \"absoluut niet door het gebied wilden lopen\". \"Ik heb het nog nooit meegemaakt en hoop het ook niet vaak mee te maken,\" vervolgt Smet bij Omroep Zeeland. \"Je loopt toch met kleine kinderen, dus veiligheid boven alles.\"  Over de drie schietincidenten is nog veel onduidelijk. Maandagavond hoorden buurtbewoners in de buurt van het Pablo Picassoplein een aantal schoten. Ze belden de politie die onder meer speurhonden en een helikopter inzette, maar geen gewonden of verdachten aantrof. Gisterochtend rond 04.30 uur werd op een flatwoning aan de Hercules Segherslaan geschoten, zo'n 600 meter van het Picassoplein. De bewoner bleef ongedeerd. Ook in dit geval werd niemand opgepakt. De derde plek waar werd geschoten is de Scheldestraat in het centrum. Bij een winkel zat een kogelgat in een raam, op straat lagen patronen. Dat ontdekte de eigenaar toen hij gisterochtend rond 10.00 uur bij zijn zaak aankwam. De politie deed sporenonderzoek, maar het is onbekend of dat iets heeft opgeleverd.  Burgemeester Van den Tillaar (CDA) van Vlissingen noemt de schietincidenten \"ongehoord en onacceptabel\". \"Alle inspanningen zijn erop gericht om de daders zo snel mogelijk op te sporen om zo de rust te laten terugkeren\", zegt hij. Correctie van de redactie: in een eerdere versie van dit artikel stond dat de politie toezicht zou houden bij de avondvierdaagse. Dat was gebaseerd op onjuiste informatie. De politie heeft aangegeven geen bijzonder toezicht te houden bij het evenement en de tekst is aangepast."}, {"ID": 2520567, "url": "https://nos.nl/artikel/2520567-cbs-nederland-is-rijk-en-gelukkig-welvaart-wel-ten-koste-van-latere-generaties", "title": "CBS: Nederland is rijk en gelukkig, welvaart wel ten koste van latere generaties", "date_time": "2024-05-15T10:30:02+0200", "text": "Mensen in Nederland zijn in het algemeen tevreden met hun leven en verschillende aspecten daarvan, zoals hun woonomgeving, sociale leven en de balans tussen werk en vrije tijd. Dat concludeert het Centraal Bureau voor de Statistiek in het jaarlijkse grote rapport over de zogeheten brede welvaart. Het CBS bracht de welvaart in beeld op basis van dertien maatstaven die gaan over zaken als welzijn, materi\u00eble welvaart, gezondheid, werk en vrije tijd, wonen, samenleving, veiligheid en milieu. \"Nederland is over de hele linie een rijk en gelukkig land. Wel zijn er bepaalde groepen voor wie dit niet geldt. Die kwetsbare groepen worden wel kleiner, maar het zijn nog altijd honderdduizenden mensen\", zegt CBS-hoofdeconoom Peter Hein van Mulligen.  Tegelijk waarschuwt het CBS dat die welvaart van hier en nu steeds meer ten koste gaat van de mogelijkheden voor volgende generaties. Als ontwikkelingen zo doorgaan, zal de volgende generatie een lagere brede welvaart hebben, denkt het CBS. De druk op de natuur en het klimaat blijft hoog, ondanks de geleidelijke verduurzaming van de economie. Zo hoorde Nederland vijf jaar geleden al bij de EU-landen met de hoogste fosfor- en stikstofoverschotten en is er geen dalende trend. Fosfor en stikstof hebben negatieve gevolgen voor oppervlaktewater en natuur zoals heide, bos en duinen. Uiteindelijk is dit ook een bedreiging voor de economie, zegt het CBS. Zo lag de vergunningverlening voor woningbouwprojecten al meerdere keren stil vanwege het stikstofprobleem.  Ook lijken instituties vast te lopen, die voor de brede welvaart in de toekomst nodig zijn. Nederlanders zijn steeds minder goed te spreken over de kwaliteit van overheidsregelgeving, de effectiviteit van de overheid, de rechtsorde en de mate waarin de publieke sector als vrij van corruptie beschouwd wordt. Ook de zorg, het onderwijs, de woningmarkt en het pensioenstelsel zijn kwetsbaar, ziet het CBS. Er zijn personeelstekorten, de huren en huizenprijzen stijgen en de doorstroming op de woningmarkt stokt.  Het CBS constateert ook dat de brede welvaart van jongvolwassenen achterblijft ten opzichte van die van ouderen. \"Deels is er een logisch verschil tussen jong en oud. Jongeren zijn bijvoorbeeld vaak minder rijk, maar wel gezonder dan ouderen\", zegt Van Mulligen. \"Maar op bepaalde aspecten ziet het er echt minder goed uit voor mensen tot 35 jaar en gaat hun situatie ook achteruit. Op het gebied van wonen zie je hun brede welvaart onder druk staan. Het vinden van een geschikte woning, daar knijpt het bijvoorbeeld.\" En ten opzichte van 2019, voor corona, was bij mensen tussen de 18 en 45 jaar het aantal ongunstige ontwikkelingen groter dan het aantal gunstige ontwikkelingen. Hun brede welvaart nam de afgelopen jaren dus af."}, {"ID": 2520565, "url": "https://nos.nl/artikel/2520565-doden-bij-rellen-en-plunderingen-in-nieuw-caledonie", "title": "Doden bij rellen en plunderingen in Nieuw-Caledoni\u00eb", "date_time": "2024-05-15T10:10:53+0200", "text": "Bij rellen in het Franse overzeese gebiedsdeel Nieuw-Caledoni\u00eb zijn vier doden gevallen, onder wie een agent. Ook raakten honderden mensen gewond, meldt het Franse minister van Binnenlandse Zaken. Frankrijk heeft nu voor ten minste twaalf dagen de noodtoestand uitgeroepen op het eiland. Op het eiland ten oosten van Australi\u00eb is het al dagen onrustig. Er is geplunderd, voertuigen en winkels zijn in brand gestoken. In de hoofdstad Noum\u00e9a klonken vandaag schoten en scholen bleven dicht. Rookpluimen boven de hoofdstad en tientallen uitgebrande auto's:  De autoriteiten zeggen dat er meer dan 130 mensen zijn opgepakt. De aanleiding voor de rellen is een geplande aanpassing van de regels rond de verkiezingen. De Franse Tweede Kamer stemde gisteravond in met het plan om Fransen die minimaal tien jaar in Nieuw-Caledoni\u00eb wonen ook stemrecht te geven bij de provinciale verkiezingen.  Dat besluit ligt gevoelig bij de inheemse bevolking. Lokale politieke leiders vrezen dat de stem van de inheemse Kanak daardoor minder waard wordt, omdat dan ook duizenden Fransen mogen stemmen en zo meer politieke invloed krijgen. Tot nu toe mochten alleen mensen en hun kinderen stemmen die al voor 1998 op het eiland woonden. Die regel was bedacht om de Kanaken, die een minderheid waren geworden, als oorspronkelijke bewoners wel politieke invloed te laten hebben. De Franse regering zegt dat de aanpassing nodig is om de verkiezingen op het eiland democratischer te maken. President Macron zegt dat hij geen haast heeft met het organiseren van een speciale gezamenlijke vergadering van de Eerste en Tweede Kamer van het parlement die nodig is om de wet definitief te maken. Hij wil eerst met voor- en tegenstanders van onafhankelijkheid in gesprek en heeft hun vertegenwoordigers uitgenodigd om naar Parijs te komen en te praten over de toekomstige status van Nieuw-Caledoni\u00eb.  Om een eind te maken aan de rellen, heeft Frankrijk extra politieagenten naar het eiland gestuurd. President Macron houdt vandaag crisisoverleg met zijn belangrijkste ministers op het gebied van defensie en nationale veiligheid. Een werkbezoek aan Normandi\u00eb heeft hij daarom afgezegd. De afgelopen dagen raakten al meer dan vijftig politieagenten gewond. Hoewel er een avondklok is ingesteld, gaat het geweld door. Een toerist uit Nieuw-Zeeland zei tegen een televisiestation dat de straten in brand staan en er volop wordt geplunderd. Een sportwinkel van Decathlon is vernield, geplunderd en in brand gestoken. Boven de hoofdstad Noum\u00e9a hangen zwarte rookwolken.  De drie doden zijn volgens de lokale autoriteiten jonge Kanaken. Een van hen zou zijn doodgeschoten. Volgens de Hoge Commissaris van Nieuw-Caledoni\u00eb is het slachtoffer niet neergeschoten door de politie, maar waarschijnlijk door iemand die handelde uit zelfverdediging. Nieuw-Caledoni\u00eb is strategisch belangrijk voor Frankrijk. Het eiland is een grote producent van nikkel, een essentieel metaal voor de productie van oplaadbare batterijen voor elektrische auto's. Ook wordt het gebruikt voor de productie van roestvrij staal. Daarnaast vindt Macron de Franse aanwezigheid op het eiland van groot belang voor het vergroten van de Franse invloedsfeer in het Pacifisch gebied. De Fransen hebben er een militaire basis.  Nieuw-Caledoni\u00eb werd in 1853 Frans bezit. De Fransen annexeerden het eiland om meer invloed te kunnen uitoefenen op de regio. Het werd door de Fransen gebruikt als een strafkolonie. Eind 19e eeuw werden er zo'n 20.000 veroordeelden van Frankrijk naar Nieuw-Caledoni\u00eb verscheept. Ook werden Kanaken gedwongen om in reservaten te wonen. Na de Tweede Wereldoorlog kregen Kanaken meer rechten. Eind jaren 60 ontstond een onafhankelijkheidsbeweging. In 2018 stemde een kleine meerderheid in een referendum tegen onafhankelijkheid van Frankrijk. "}, {"ID": 2520563, "url": "https://nos.nl/artikel/2520563-onderzoeksraad-stelt-geen-directe-oorzaak-treinongeluk-voorschoten-vast", "title": "Onderzoeksraad stelt geen directe oorzaak treinongeluk Voorschoten vast", "date_time": "2024-05-15T10:00:37+0200", "text": "De Onderzoeksraad voor Veiligheid heeft niet kunnen vaststellen wat de oorzaak was van het treinongeluk in Voorschoten vorig jaar. Dat schrijft de raad in het onderzoeksrapport over het ongeluk. In de nacht van 3 op 4 april vorig jaar botsten een passagierstrein en een goederentrein op een bouwkraan. Op de plek van het ongeluk werd die nacht aan het spoor gewerkt. Bij de aanrijding kwam de machinist van de bouwkraan om het leven. De Onderzoeksraad concludeert wel dat de staatssecretaris van Infrastructuur en Waterstaat bij spooronderhoud te veel aanstuurt op het laten doorrijden van treinen. Dat is volgens de onderzoekers een 'verkeerde prikkel'. \"Belangen als veilig werken, het beperken van de gevaren van nachtwerk en het leren van ongelukken krijgen daardoor onvoldoende aandacht.\"  Voor het onderhoud aan het spoor werden vorig jaar twee van de vier sporen vrijgehouden. De andere twee sporen zouden ook tijdelijk buiten werking worden gesteld, zodat de onderhoudsploeg op de werkplek kon komen. Maar voordat dit gebeurde stak de kraanmachinist over, waarna een goederentrein op de bouwkraan botste. De machinist van de goederentrein raakte gewond en de kraanmachinist kwam om het leven. Een passasgierstrein botste vervolgens op de brokstukken van de kraan, ontspoorde en brak in twee\u00ebn. In die trein zaten vijftig mensen, negentien van hen werden naar het ziekenhuis gebracht. Door het treinongeluk werd een enorme ravage aangericht:  Hoe het kwam dat de kraanmachinist toch het spoor opreed, heeft de Onderzoeksraad niet kunnen vaststellen. In het rapport staat wel dat het onderhoud plaatsvond in een \"risicovolle omgeving\". Het werd gedaan bij een zogenoemde railinzetplaats, een plek op het spoor waar bouwmaterieel kan staan. In het rapport staat: \"Uit een analyse van ProRail n\u00e1 het ongeval blijkt dat de railinzetplaats in Voorschoten een van de meest risicovolle van Nederland is.\" Zo waren werklieden ten tijde van het ongeval \"aangewezen op kortdurende periodes waarin sporen buiten dienst werden genomen om hun werkplek te kunnen bereiken en verlaten\". Zij konden niet duidelijk zien of sporen wel of niet in gebruik waren, meldt het rapport. Bovendien zouden de werklieden afhankelijk zijn geweest van \"foutgevoelige mondelinge communicatie\".  De Onderzoeksraad heeft ook een groot aantal vergelijkbare (bijna-)ongevallen onderzocht. Uit die analyse blijkt dat miscommunicatie vaker tot (bijna-)ongelukken leidt bij werkzaamheden aan het spoor. \"Voor gespreksdiscipline is het van belang dat er afspraken zijn over de wijze van communiceren en dat de werkenden hierop getraind worden.\" De onderzoekers concluderen dat er in algemene zin veel aandacht is voor veiligheid bij werkzaamheden aan het spoor en dat het Nederlandse spoor tot de veiligste in de wereld behoort. \"Maar toch gaat het te vaak mis of bijna mis op het spoor\", zegt Onderzoeksraadvoorzitter Chris van Dam in een verklaring. \"Daar moeten we van leren. Wij bevelen de sector aan om veel meer werk te maken van het registreren en analyseren van incidenten. Zo kan de sector gezamenlijk leren, maar ook innoveren in veiligheid.\"  Onderhoudswerkzaamheden aan het spoor gebeuren vooral 's nachts, zo ook op het moment van het ongeluk. Volgens het onderzoeksrapport waren er op basis van het rooster geen aanwijzingen voor vermoeidheid bij de kraanmachinist. Bij de leider werkplekbeveiliging en leider lokale veiligheid waren hier volgens de onderzoekers wel aanwijzingen voor. \"Zij hadden (aanzienlijk) meer uren gewerkt dan op basis van de normen in de Arbeidstijdenwet toelaatbaar is.\" Wel concluderen de onderzoekers dat ProRail en spooraannemers weinig aandacht hebben voor de gevolgen van nachtwerken voor de veiligheid van hun medewerkers. Ook moet er extra aandacht komen voor zzp'ers, stellen de onderzoekers. Om de roosters rond te krijgen, worden die veelvuldig in de nachtelijke uren ingezet. Zij vallen niet onder de Arbeidstijdenwet. Reactie ProRail Spoorbeheerder ProRail zegt in gesprek te zijn met de sector en het ministerie van Infrastructuur en Waterstaat om verbeteringen aan te brengen in de risicofactoren die de raad noemt. \"We willen spoorwerkers meer grip geven op hun eigen veiligheid en we onderzoeken hoe we hen kunnen faciliteren met moderne technologie.\" "}, {"ID": 2520559, "url": "https://nos.nl/artikel/2520559-abn-amro-leent-meer-geld-uit-aan-huishoudens-en-bedrijven", "title": "ABN Amro leent meer geld uit aan huishoudens en bedrijven", "date_time": "2024-05-15T09:47:40+0200", "text": "De winst van ABN Amro is de afgelopen kwartaal gestegen. Onder de streep maakte de bank 674 miljoen euro winst, nog steeds dankzij de hogere rente, blijkt uit de kwartaalcijfers. In dezelfde periode vorig jaar was de winst nog 523 miljoen euro. De bank heeft meer geld uitgeleend aan bedrijven en aan huishoudens voor hypotheken. In totaal verdiende de bank aan rente inkomsten bijna 1,6 miljard euro.  De hypotheekportefeuille van de bank steeg met 800 miljoen euro. ABN Amro verwacht dat de huizenprijzen de komende tijd verder gaan stijgen en dat het aantal hypotheekaanvragen verder oploopt. \"Dat heeft ook te maken met het feit dat huishoudens ook in staat zijn hypotheken af te sluiten\", zegt bestuursvoorzitter Robert Swaak. \"Die eerste voorzichtige indicaties van aankopen van met name de starters, waar wij ook een groot aandeel in hebben, die zie je doorkomen. Dat betekent dat er een vertrouwen is om die financiering aan te gaan en dat wij op een juiste manier die financiering kunnen aanbieden.\" De bank zegt op dit moment een marktaandeel van 19 procent te hebben in de hypotheekmarkt. Ze zien ook de vraag naar hypotheken voor de verduurzaming van wonen oplopen. Verder steeg de zakelijke kredietportefeuille met 300 miljoen euro.  De verwachting is dat de Europese Centrale Bank de rente in de tweede helft van dit jaar zal verlagen. Volgens Swaak kan de bank een renteverlaging goed opvangen. \"Daarbij komt dat als de rente gaat dalen, de hypotheekmarkt waarschijnlijk weer verder zal aantrekken. Dat maakt het aantrekkelijk voor jonge starters om huizen te gaan kopen en dat is nou net zo'n segment waar we heel goed in vertegenwoordigd zijn.\" "}, {"ID": 2520558, "url": "https://nos.nl/artikel/2520558-ondanks-risico-s-op-wateroverlast-nieuw-dorp-op-laagste-punt-nederland", "title": "Ondanks risico's op wateroverlast nieuw dorp op laagste punt Nederland", "date_time": "2024-05-15T09:43:28+0200", "text": "Ondanks grote risico's op wateroverlast zet de gemeente Zuidplas de plannen voor de bouw van zo'n 8000 woningen op het laagste punt van Nederland door. Gisteravond stemde de gemeenteraad in met het bestemmingsplan voor het nieuwe dorp, dat in de polder tussen Gouda en Zevenhuizen moet komen. \"Wegstemmen is gewoon geen optie\", aldus VVD-raadslid Ferry van Wijnen bij Omroep West. Voor het eind van de week moest er een besluit zijn over het bestemmingsplan, omdat de gemeente anders geen voorrang meer heeft bij het aankopen van de laatste stukken grond. De eerste plannen voor het 'vijfde dorp' dateren al uit 2004. De gemeente zegt dat de behoefte aan woningen in de Randstad groot is. \"Er is, in aanvulling op de stedelijke verdichtingsmilieus, ook behoefte aan meer groene woonmilieus en betaalbare woningen met een tuin en een eigen voordeur,\" aldus de gemeente. \"Aan hechte en ontspannen woongemeenschappen met veel ruimte voor spelen, wandelen en fietsen in de directe omgeving.\"  Het Ruimtelijk Planbureau in Den Haag noemde de polder al in 2007 een \"ongunstige locatie voor investeringen\" en wees toen op het risico op overstromingen van de twee rivieren in het gebied, de Hollandse IJssel en de Gouwe. Ook het Hoogheemraadschap Schieland en Krimpenerwaard heeft van begin af aan gewaarschuwd dat er alleen gebouwd kan worden op deze locatie als wordt voldaan aan strenge voorwaarden. Het klimaat verandert en er is steeds vaker extreem weer, zoals langdurige droogte of enorme regenbuien. Anne Kirsten Meijer van het Hoogheemraadschap stelde onlangs dat meteen wateroverlast kan ontstaan bij een 'Limburgse bui', waarbij in korte tijd zoveel regen valt dat het water in de polders blijft staan. Om die reden, vindt ze, mag er niet dieper worden gebouwd dan op -4.20 meter onder Normaal Amsterdams Peil (NAP), terwijl de gemeente uitgaat van bouwen tot -4,45 meter onder NAP. Het Hoogheemraadschap riep de gemeenteraad op om de stemming van gisteravond uit te stellen, ook al omdat er op dit moment te weinig geld zou zijn om veilig te gaan bouwen. Toch stemden 21 raadsleden voor en 8 tegen. Wethouder Schuurman (CU/SGP) kreeg daarbij de opdracht mee \"de plooien met het Hoogheemraadschap Schieland en Krimpenerwaard glad te strijken\".  Er is nog meer kritiek op de plannen. Omwonenden vrezen dat het nieuwe dorp leidt tot \"nog meer verkeersinfarcten, het dichtslibben van wegen, meer stik- en fijnstoffen en meer geluidsoverlast\". Net als het Hoogheemraadschap vrezen de omwonenden wateroverlast zolang onduidelijk is of het nieuwe dorp bestand is tegen extreme weersomstandigheden. De wethouder zegt de komende maanden in gesprek te gaan met zowel Hoogheemraadschap als bewoners: voor het eind van dit jaar zou er dan een definitief plan moeten liggen voor het gebied. Wanneer de eerste paal de grond ingaat, is nog onduidelijk. "}, {"ID": 2520553, "url": "https://nos.nl/artikel/2520553-na-lichte-groei-nu-weer-kleine-krimp-van-nederlandse-economie", "title": "Na lichte groei, nu weer kleine krimp van Nederlandse economie", "date_time": "2024-05-15T09:30:01+0200", "text": "De Nederlandse economie kwakkelt. In het eerste kwartaal van dit jaar kromp de economie met 0,1 procent, blijkt uit cijfers van het CBS (Centraal Bureau voor de Statistiek). Eind vorig jaar was er voor het eerst in negen maanden juist weer sprake van een kleine groei. Die is nu dus weer ten einde. \"Dit past toch wel een beetje in het economische beeld waar we al anderhalf jaar inzitten van stagnatie en lichte krimp\", zegt CBS hoofdeconoom Peter Hein van Mulligen. \"Eind vorig jaar was het nog positief, begin dit jaar valt het toch weer wat tegen.\"  Eind 2023 waren het de consumentenuitgaven die zorgden voor de stijging. Die stegen wederom in de eerste drie maanden van het jaar, met 0,7 procent. Het CBS noemt specifiek kleding, schoenen en vliegvakanties als belangrijkste bestedingen. Maar deze groei was niet groot genoeg om het minnetje te voorkomen. Dat zit hem vooral in de industrie die met 3,8 procent daalde. \"Die heeft een heel moeilijk kwartaal achter de rug, vooral de machine- en transportmiddelenindustrie\", zegt Van Mulligen. \"Maar er wordt nog wel steeds meer ge\u00efnvesteerd door het Nederlandse bedrijfsleven, dus dat betekent dat er vertrouwen is in de toekomst.\" Volgens hem luidt deze krimp dus niet per se het begin aan van een grotere recessie.  De 0,1 procent daling is opvallend, omdat omringende EU-landen wel groeien. In Belgi\u00eb was de groei 0,3 procent, in Duitsland en Frankrijk 0,2 procent en in de hele EU kwam de groei uit op 0,3 procent. Volgens Van Mulligen komt dit dus door de krimp in de industrie. \"Het feit dat landen om ons heen groeien is voor Nederland ook goed nieuws, want dan kunnen hen gebruiken om ons uiteindelijk weer aan op te trekken.\" De ontwikkeling van de economische groei tot en met eind vorig jaar:  "}, {"ID": 2520551, "url": "https://nos.nl/artikel/2520551-thaise-activiste-overleden-na-hongerstaking-in-gevangenis", "title": "Thaise activiste overleden na hongerstaking in gevangenis", "date_time": "2024-05-15T08:58:37+0200", "text": "Een Thaise activiste is gisteren overleden na een maandenlange hongerstaking in de gevangenis. De 28-jarige Netiporn Sanesangkhom was gevangengezet omdat ze pleitte voor hervorming van de Thaise monarchie. De activiste werd gisterochtend bewusteloos in de gevangenis gevonden. Na mislukte reanimatiepogingen werd ze later die morgen dood verklaard. Netiporn deed in 2020 mee aan de pro-democratische demonstraties, waarbij betogers vroegen om een minder machtige koning. Kritiek op koning Maha Vajiralongkorn of zijn directe familie kan leiden tot een gevangenisstraf van maximaal vijftien jaar. Volgens mensenrechtenorganisatie Thai Lawyers for Human Rights werd Netiporn sinds 26 januari vastgehouden op beschuldiging van majesteitsschennis. Nadat de activiste was opgepakt deed ze een verzoek om op borgtocht te worden vrijgelaten, maar dat werd afgewezen. Op 27 januari begon ze daarom met haar hongerstaking. Of Netiporn afgelopen week nog steeds in hongerstaking was, is onduidelijk. Wel was haar gezondheidssituatie zo achteruitgegaan dat advocaten hadden gevraagd om overplaatsing van het gevangenisziekenhuis naar een universitair ziekenhuis, maar daar werd ze nooit langdurig behandeld.  Netiporn behoorde tot de actiegroep Thaluwang, die bekendstaat om campagnes voor de hervorming van de monarchie. Twee andere activisten van deze groep zitten sinds februari in voorlopige hechtenis en zijn ook in hongerstaking. Weer twee andere leden zijn het land ontvlucht. Sinds 2020 zijn volgens Thai Lawyers for Human Rights ten minste 272 mensen beschuldigd van het beledigen van de monarchie. Van hen zouden er op dit moment zeventien in voorlopige hechtenis zitten. "}, {"ID": 2520548, "url": "https://nos.nl/artikel/2520548-wennen-maar-opvallend-romig-ijs-van-varkensmelk-in-bathmen", "title": "Wennen, maar opvallend romig: ijs van varkensmelk in Bathmen", "date_time": "2024-05-15T07:29:17+0200", "text": "Het is even wennen voor de meeste mensen die het proberen, maar de eerste reacties zijn positief. Sinds Hemelvaart verkoopt boer Erik Stegink in Bathmen ijs dat hij maakt van varkensmelk. Voor zover bekend heeft hij daarmee een primeur in Nederland. \"Eerder verkochten we al eens kaas van onze varkensmelk. Dat kwam door iemand die hier op bezoek was en zich afvroeg waarom we geen kaas maakten van de melk\", vertelt Stegink bij Oost. \"Dat idee hebben we uitgewerkt, maar omdat er zoveel tijd en ook zoveel liter nodig is voor een kilo kaas, is dat heel kostbaar. Dit ijs kost ook tijd, maar we hebben er minder melk voor nodig.\" Evengoed is het handwerk, want melkrobots voor varkens bestaan niet. \"Een moedervarken geeft zo'n twaalf tot veertien keer per dag melk. Dan heb je in een keer een volle uier. De biggetjes zitten er meteen bij, maar sinds kort 'ligt' de boer er ook tussen,\" legt Stegink uit. \"Met de hand 'strippen' wij de speen. De melk vangen we op in een klein bakje. Uiteindelijk wordt die melk verwerkt in het roomijs.\"  Samen met een ijsboerderij uit Holten ontwikkelde Stegink, partijvoorzitter en een van de oprichters van de BBB, de smaak van het ijs. \"Een beetje vettig, lekker romig. Het is heerlijk ijs\", reageert een bezoeker van zijn hoeve. \"Mensen vinden het hartstikke leuk, we zijn al bijna door onze eerste voorraad heen\", zegt Stegink. Zo wordt een nieuwe ijssoort aan de bekende soorten toegevoegd. IJs van geitenmelk is tegenwoordig overal te krijgen, sinds 2011 is in Nederland ook kamelenijs verkrijgbaar.  Blijft de vraag of de biggetjes niks tekort komen, nu de boer de moedermelk afneemt. Nee, bezweert Stegink. \"De biggetjes hebben er geen last van, we gebruiken op een stal van 25 zeugen per varken zo'n \u00e9\u00e9n of twee liter melk. Het ene varken geeft wat meer melk dan het andere. Biggetjes drinken hier ook bij de verschillende andere zeugen, dus ze komen niks tekort.\" "}, {"ID": 2520542, "url": "https://nos.nl/artikel/2520542-wekdienst-15-5-formatie-deadline-palestijnen-herdenken-de-nakba", "title": "Wekdienst 15/5: Formatie-deadline \u2022 Palestijnen herdenken de Nakba", "date_time": "2024-05-15T06:57:58+0200", "text": "Goedemorgen! Er lijkt een doorbraak te zijn bereikt in de formatie, de partijen zijn het eens over de financi\u00ebn. Ook herdenken Palestijnen de Nakba, wat de 'catastrofe' betekent. Herdacht wordt dat zo'n 750.000 Palestijnen werden verdreven of op de vlucht sloegen toen de staat Isra\u00ebl werd gesticht.  We beginnen met het weer: in de zuidelijke helft is het bewolkt en valt regen. Gedurende de middag ontstaan iets noordelijker ook enkele regen- en onweersbuien. Het blijft droog in het noorden en daar wordt het 26 graden. Onder de bewolking in het zuiden is het 18 graden.  Ga je de weg op? Hier vind je het overzicht van de werkzaamheden. En hier zie je waar wordt gewerkt aan het spoor.    De PVV, VVD, NSC en BBB zijn het eens geworden over de financi\u00ebn, hebben ze rond 01.00 uur bekendgemaakt. Later vandaag informeren ze hun fracties. De vier partijleiders waren positief over de vorderingen. Zowel PVV-leider Wilders als BBB-leider Van der Plas zegt dat het nu niet meer fout kan gaan. VVD-leider Yesilg\u00f6z liet weten dat de partijleiders opgelucht zijn. Volgens NSC-leider Omtzigt ligt er 'op een haar na een akkoord'. Hij sprak ook al over ministersposten. Om 10.00 uur praten de vier partijen verder. Dan hebben ze het ook voor het eerst formeel over de premierskandidaat. In de loop van de dag komen de informateurs met hun eindverslag.  Bosbrand rukt op richting Canadese oliestad Fort McMurray, duizenden ge\u00ebvacueerd: Vanwege een grote natuurbrand moeten 6000 mensen in de Fort McMurray hun huizen verlaten. Het vuur woedt 13 kilometer buiten die stad; door de harde wind komt de brand dichterbij.\\ Huurcommissie ziet sterke stijging van aantal zaken over servicekosten: Het afgelopen jaar steeg het aantal zaken bij de Huurcommissie met ruim 60 procent naar meer dan 3800. Gemiddeld kregen huurders die in het gelijk werden gesteld, 660 euro per jaar terug. Vrachtschip dat brug in Baltimore ramde kampte kort ervoor met stroomstoringen: Tien uur voor vertrek uit de haven viel de stroom een eerste keer uit na een fout van een bemanningslid. Kort na vertrek deden zich nieuwe stroomstoringen voor, waardoor de kapitein de macht over het schip verloor.  Vierhonderd jaar geleden kwamen de Nederlanders in het huidige New York aan. In een nieuwe tentoonstelling belicht het Amsterdam Museum de keerzijde van de komst van de Nederlandse kolonisten. Voordat New York Nieuw-Amsterdam heette, was het Manahaht\u00e1anung, \"de plek waar we hout voor bogen halen\". De oorspronkelijke bewoners die het gebied die naam gaven, de Lenape, zijn na de kolonisatie uit de geschiedenis verdwenen. Spiritueel leider Brent Stonefish van de Delaware Natie hoopt dat de tentoonstelling het begin is van erkenning voor de oorspronkelijke bewoners van het gebied. "}, {"ID": 2520541, "url": "https://nos.nl/artikel/2520541-vrachtschip-dat-brug-in-baltimore-ramde-kampte-kort-ervoor-met-stroomstoringen", "title": "Vrachtschip dat brug in Baltimore ramde kampte kort ervoor met stroomstoringen", "date_time": "2024-05-15T06:20:52+0200", "text": "Het vrachtschip dat in maart in de Amerikaanse havenstad Baltimore een brug ramde die daarna deels instortte, kampte kort voor de aanvaring meermaals met stroomuitval. Dat melden federale onderzoekers na inspectie van het schip en interviews met de kapitein en bemanning. Bij het ongeluk kwamen zes bouwvakkers die op de brug aan het werk waren om het leven. Tien uur voor vertrek uit de haven viel de stroom op containerschip Dali een eerste keer uit toen een personeelslid aan boord per ongeluk een uitlaatdemper sloot tijdens onderhoud. Daarop sloeg een van de dieselmotoren af. Kort na vertrek deden zich nieuwe stroomstoringen voor waardoor de kapitein de macht over het schip verloor en het een van de pijlers van de brug ramde. De onderzoekers van de National Transportation Safety Board (NTSB) hebben nog geen direct verband tussen beide stroomstoringen kunnen ontdekken. \"De NTSB onderzoekt nog steeds de elektrische configuratie na de eerste stroomstoring in de haven en de mogelijke gevolgen voor de gebeurtenissen tijdens de noodlottige reis\", staat in het rapport. Het volledige onderzoek kan volgens de raad een jaar of langer duren.  Het tussenrapport beschrijft de chaos aan boord voorafgaand aan de aanvaring en het instorten van de brug. Bemanningsleden waren druk in de weer om meerdere elektrische storingen te verhelpen. Anderen lieten het anker zakken. De scheepsleiding riep de hulp in van sleepboten die het vrachtschip eerder de haven uit hadden begeleid en belde de politie om het verkeer naar de brug tegen te laten houden. Het roer omgooien had door de stroomuitval geen effect meer. De bouwvakkers die omkwamen zaten tijdens een pauze in hun voertuigen toen het schip de pijler ramde. Het laatste lichaam werd vorige week geborgen. E\u00e9n medewerker wist zichzelf uit zijn bedrijfswagen te bevrijden en werd later die ochtend uit het water gered. Een weginspecteur overleefde de ramp ook door het op een rennen te zetten vlak voordat de brug instortte.  Een kleine twee maanden na de botsing is de sloop van de brug nog in volle gang. Een deel van de brug ligt nu over het vrachtschip. Naar verwachting kan de Dali in de komende dagen vlot worden getrokken en naar de haven van Baltimore worden teruggeleid. Vrachtschip Dali was eind maart op weg van Baltimore naar Sri Lanka en was beladen met zeecontainers. De haven van Baltimore behoort tot de belangrijkste havens van de Amerikaanse oostkust. Onder meer de autobranche, de bouw en de agrarische sector verschepen veel goederen via de haven. De federale overheid in Washington heeft beloofd een nieuwe brug te betalen. "}, {"ID": 2520538, "url": "https://nos.nl/artikel/2520538-nederlandse-bestuurder-tempel-waalwijk-onder-vuur-vanuit-thailand", "title": "Nederlandse bestuurder tempel Waalwijk onder vuur vanuit Thailand", "date_time": "2024-05-15T06:05:27+0200", "text": "Een conflict in de Thaise boeddhistische tempel in Waalwijk leidt ertoe dat de Nederlandse voorzitter van die tempel zwaar onder vuur is komen te liggen vanuit Thailand. De Thaise ambassade in Den Haag dringt aan op zijn aftreden. In de Nederlandse politiek ligt dit soort buitenlandse inmenging van oudsher gevoelig. Zo deed de Tweede Kamer in het verleden onderzoek naar buitenlandse bemoeienis met Nederlandse moskee\u00ebn. In Thailand met zijn 72 miljoen inwoners zijn staat en kerk officieel gescheiden. Maar de praktijk is anders. \"Staat, boeddhisme en koning vormen een drie-eenheid, al sinds de opkomst van het Thaise nationalisme in de jaren 30\", legt Thailandkenner Rogier Busser uit.  Volgens bestuursvoorzitter Toine van Beek - getrouwd met een Thaise vrouw - begon de weerstand tegen zijn persoon toen hij twee jaar geleden financieel schoon schip begon te maken in de tempel. Van Beek en de andere bestuurders verdachten een monnik ervan dat hij geld van de tempel naar bankrekeningen in Thailand doorsluisde. Voor een minderheid binnen de 3000 tot 4000 jaarlijkse bezoekers van de 'Buddharama Tempel' zou dat aanleiding zijn geweest om te beginnen met het verspreiden van geruchten over Van Beek via sociale media. De beschuldigingen aan zijn adres hebben inmiddels ook de Thaise televisie gehaald. In verschillende nieuwsprogramma's op landelijke tv-zenders wordt beweerd dat hij op eigen houtje een van de beter bezochte tempels van Europa zou willen verkopen voor een miljoenenbedrag, en daarmee de Thaise gemeenschap in Nederland, die bestaat uit zo'n 25.000 mensen, ernstig zou raken.  Onder meer dit televisieprogramma besteedde aandacht aan de zaak:  Van Beek is naar de rechter gestapt om te proberen de lastercampagne in Nederland te stoppen en wil hetzelfde doen in Thailand. Eind deze maand dient er een kort geding in Breda. De gedaagden zijn vier van de mensen die Van Beek het meest verantwoordelijk houdt voor laster en smaad. Opvallend is dat een van hen bestuurslid is van de Boeddhistische Unie Nederland (BUN), het contactorgaan van de Rijksoverheid richting de Nederlandse boeddhisten. Deze Wasin Boonma zegt in een reactie dat hij vooral klachten heeft doorgegeven van donateurs, bezoekers en vrijwilligers van de tempel aan een Europese organisatie waarvoor hij ook actief is. Een van donateurs stelt dat in totaal zo'n 500 mensen een petitie hebben ondertekend waarin werd aangedrongen op het vertrek van Van Beek. Vorige maand was er ook al een rechtszaak, die was aangespannen door twee Thaise monniken die hun ontslag uit het bestuur aanvochten. Maar zij werden in het ongelijk gesteld, waarna de aanvallen Van Beek persoonlijk naar zijn zeggen alleen verder toenamen. Hij werd door een Nederlandse Thai op Facebook zelfs beschuldigd van verkrachting van \u00e9\u00e9n van zijn dochters. Dat bericht werd kort na plaatsing overigens verwijderd.  De oplopende spanningen hebben een jonge monnik in Waalwijk ertoe gebracht binnenkort politiek asiel aan te vragen in Nederland. Hij wordt gezien als een medestander van de voorzitter en krijgt daarom ook veel te verduren op sociale media. De monnik in kwestie heeft van de hoofdtempel in Thailand te horen gekregen dat hij terug moet naar eigen land. Maar hij vreest voor zijn veiligheid als hij dat doet.  De Thaise ambassade bemoeit zich zoals gezegd nadrukkelijk met het conflict in Waalwijk. In een e-mail kreeg Van Beek afgelopen januari de nadrukkelijke vraag waarom hij nog niet was teruggetreden als bestuursvoorzitter. Die vraag leek te zijn gebaseerd op een verkeerde interpretatie van uitspraken die hij had gedaan op een overleg in de tempel, een klein jaar eerder. Van Beek dreigde toen met aftreden als het bestuur niet zijn eigen personeelsbeleid kan voeren bij de benoeming van monniken.  De tempel in Waalwijk kwam in 2015 ook al in het nieuws, toen door een grote misbruikaffaire. Destijds kwam naar buiten dat hoofdmonnik Mettavihari van 1974 tot minstens 1992 tussen de twintig en dertig leerlingen had misbruikt, onder meer in Waalwijk en in de Amsterdamse tempel (die later zou verhuizen naar Purmerend). Toine van Beek heeft slachtoffers destijds als voorzitter namens de tempel excuses aangeboden en het initiatief genomen voor een meldpunt. De ambassade zegt in een reactie onder de Thaise wet verplicht te zijn om zorg te dragen voor landgenoten in een ander land zoals Nederland. De tempels in Nederland vallen ook onder die \"supervisie\", omdat die een centrale rol hebben in de Thaise gemeenschap. Als er conflicten ontstaan, speelt de ambassade de rol van bemiddelaar. Omdat de ambassade had begrepen dat Van Beek vorig jaar zijn aftreden aankondigde, heeft die hem daaraan willen herinneren.  Bij dit onderzoek werkte de NOS samen met Omroep Brabant. Het onderzoek is gebaseerd op documenten, e-mails, geluidsopnamen en gesprekken met betrokkenen."}, {"ID": 2520537, "url": "https://nos.nl/artikel/2520537-sterke-stijging-aantal-zaken-over-servicekosten-bezwaar-vaak-succesvol", "title": "Sterke stijging aantal zaken over servicekosten, bezwaar vaak succesvol", "date_time": "2024-05-15T06:03:10+0200", "text": "Meer huurders dan ooit vechten bij de Huurcommissie de afrekening van de servicekosten aan die ze moeten betalen bovenop hun kale huur. Het aantal gestarte zaken daarover steeg in 2023 met ruim 60 procent naar meer dan 3800, zo blijkt uit het jaarverslag van de commissie. Bij de uitspraken van de Huurcommissie in dit soort zaken valt op dat 90 procent in het nadeel van private verhuurders uitvalt. In zaken tegen woningcorporaties krijgt de huurder ook meestal gelijk, maar met 58 procent wel minder vaak. Uitschieter vorig jaar was een zaak waarin de Huurcommissie tot de conclusie kwam dat driekwart van de berekende servicekosten niet onder die noemer had mogen vallen. Daar waar uitspraken leidden tot een verlaging van de servicekosten, ging het gemiddeld om 660 euro per jaar.  Verhuurders mogen servicekosten rekenen voor bijvoorbeeld schoonmaak, gas, water en licht, tuinonderhoud of een huismeester. Jaarlijks moeten zij voor 1 juli hun huurders een eindafrekening sturen waarin staat of de daadwerkelijk gemaakte kosten het voorbije jaar hoger of lager zijn uitgevallen. Afhankelijk van dat kostenplaatje moeten mensen bijbetalen of horen zij juist geld terug te krijgen. De Huurcommissie constateert dat met name een deel van de kleinere particuliere verhuurders worstelt met de administratie en daardoor niet correct afrekent. Maar los van de toenemende administratieve complexiteit zijn er ook \"commerci\u00eble verhuurders die de grenzen opzoeken om via de servicekosten hun opbrengst te vergroten\", zegt zittingsvoorzitter Jurri\u00ebn Deckers van de commissie in een interview in het jaarverslag.  Dat speelt met name bij een aantal grote wooncomplexen, met tien of meer wooneenheden. Van de zaken die de Huurcommissie vorig jaar afhandelde, had een derde betrekking op een twintigtal van dit soort complexen. In een aantal complexen worden nieuwe woonconcepten gebruikt met bijvoorbeeld een fitnessruimte, muziekstudio of bioscoopzaal. Maar die mogen niet in de servicekosten worden opgenomen. Alleen als de verhuurder daarvoor een aparte dienstverleningsovereenkomst heeft gesloten met de huurders, kunnen die worden afgerekend. In deze video van NOS op 3 vertelt Jelle zijn verhaal en wordt uitgelegd waar een verhuurder \u00e9cht niet te veel voor mag vragen:  De sterke toename van het aantal klachten komt onder meer voort uit de toegenomen aandacht voor dit onderwerp in de politiek en de media, denkt de Huurcommissie. Maar ook speelt vermoedelijk een rol dat veel verhuurders de afgelopen twee jaar het voorschot verhoogden in reactie op de stijgende energieprijzen. Een deel van de huurders wilde die verhogingen laten toetsen door de commissie. Ook twijfelden mensen of hun verhuurder de tegemoetkoming in de energiekosten van de overheid wel in voldoende mate teruggaf aan de huurders. De Huurcommissie hoopt dat dat meer verhuurders de servicekosten goed zullen afrekenen nu gemeenten volgens de wet een boete kunnen opleggen als zij dat nalaten te doen. Ook gaat naar verwachting volgend jaar een besluit in dat de lijst begrenst van zaken die als servicekosten kunnen worden opgevoerd. "}, {"ID": 2520536, "url": "https://nos.nl/artikel/2520536-rechts-kabinet-van-pvv-vvd-nsc-en-bbb-in-zicht-partijen-zijn-er-bijna-uit", "title": "Rechts kabinet van PVV, VVD, NSC en BBB in zicht, partijen zijn er bijna uit", "date_time": "2024-05-15T04:55:26+0200", "text": "De PVV, VVD, NSC en BBB hebben een doorbraak bereikt in de formatie. Na een marathonsessie maakten de onderhandelende partijleiders vannacht rond 01.00 uur bekend dat ze het eens zijn geworden over de financi\u00ebn, een belangrijke horde op weg naar een gezamenlijk regeerakkoord. Ze gaan de gemaakte afspraken vandaag met hun fracties in de Tweede Kamer bespreken. Na afloop lieten de partijleiders zich uitgesproken positief uit over de voortgang van hun gesprekken. PVV-leider Wilders zei tegen de aanwezige pers dat er \"nog wat werk te verrichten\" is. \"Maar ik zie dit niet meer fout gaan.\" BBB-voorvrouw Van der Plas gebruikte soortgelijke woorden en zei \"heel erg blij\" te zijn dat er bijna een regeerakkoord ligt. Ook VVD en NSC toonden zich optimistisch over de vorming van een nieuw kabinet. \"U ziet ons opgelucht naar buiten lopen\", zei VVD-leider Yesilg\u00f6z. \"Ik denk dat we eruit zijn.\" NSC-voorman Omtzigt gaf eveneens aan opgelucht te zijn. \"Het land heeft een nieuwe regering nodig.\" Volgens hem ligt er \"op een haar na een akkoord\". Volg de laatste ontwikkelingen in het formatieblog. De vier partijen trokken zich gisterochtend terug in Den Haag voor nieuw overleg. Pas na 01.00 uur kwamen ze naar buiten. Ze benadrukten een voor een dat er wel nog \"puntjes op de i\" moeten worden gezet. Over de inhoud van de gemaakte afspraken deden ze geen uitspraken. Om 10.00 uur praten de vier partijen verder. Na afloop van het overleg verschenen de partijleiders voor de camera:  Volgens Wilders is er aan de onderhandelingstafel nog niet over de premierskandidaat gesproken. Dat punt zou later vandaag voor het eerst formeel op de agenda staan. De naam van oud-PvdA-minister Ronald Plasterk, die eerder in deze formatie aantrad als verkenner en informateur, gaat rond voor die positie.  Omtzigt zegt nog niet te weten wie Wilders wil voordragen als premier, maar noemt die persoon wel \"cruciaal\" voor het slagen van de formatie. \"Het is natuurlijk heel raar dat Nederland op 22 november gestemd heeft en morgen hoort wie de premierskandidaat is\", zei Omtzigt tegen de aanwezige journalisten. \"Dat is een hele bijzondere volgorde voor een democratie.\"  Twee namen kunnen in elk geval van het premierslijstje, zei informateur Dijkgraaf vannacht. Het is volgens hem \"uitgesloten\" dat hij of zijn collega Van Zwol de nieuwe premier wordt. Ze verwachten niet dat het gesprek over de premier nog tot problemen zal leiden. De informateurs zullen in de loop van de dag met hun eindverslag komen, zoals dat eerder met de Tweede Kamer is afgesproken. De formatiefase, waarin de coalitiepartijen het kabinet samenstellen, zal dit keer wel langer duren dan voorgaande keren, verwacht Omtzigt. Doorgaans zit de beoogd premier als leider van de grootste partij ook om tafel bij de formatiebesprekingen en is diegene daardoor al op de hoogte van de gemaakte afspraken. Dat is nu niet automatisch het geval, omdat de vier onderhandelende partijen hebben afgesproken dat hun fractieleiders niet in het kabinet zullen plaatsnemen. NSC overweegt wel om andere fractieleden deel te laten nemen aan het kabinet.  Bij de verkiezingen van 22 november behaalden de vier onderhandelende partijen samen een ruime meerderheid van de zetels in de Tweede Kamer. Toch kwam het niet meteen tot samenwerking. Eerst moesten de partijen overeenstemming zien te bereiken over de vorm, waarborgen rondom de rechtsstaat en de financi\u00ebn.  Forse tegenvallers op de overheidsbegroting maakten dat NSC-leider Omtzigt in februari besloot om niet langer deel te nemen aan de gesprekken. Informateur Putters wist hem in maart toch terug aan tafel te krijgen en adviseerde de onderhandelende partijen om met een 'programkabinet' aan de slag te gaan. Het huidige informateursduo Dijkgraaf en Van Zwol kreeg de vier partijen verder op \u00e9\u00e9n lijn. Medio mei, een halfjaar na de verkiezingen en twee verkenners en vier informateurs verder, zijn de partijen elkaar dusdanig genaderd dat een regeerakkoord in zicht is. \"We hebben een basis tot samenwerking gevonden en met die basis hebben we voldoende vertrouwen\", zo omschreef Omtzigt het vannacht. "}, {"ID": 2520535, "url": "https://nos.nl/artikel/2520535-bosbrand-rukt-op-richting-canadese-oliestad-fort-mcmurray-duizenden-geevacueerd", "title": "Bosbrand rukt op richting Canadese oliestad Fort McMurray, duizenden ge\u00ebvacueerd", "date_time": "2024-05-15T03:19:47+0200", "text": "Een grote natuurbrand trekt richting de Canadese oliestad Fort McMurray. Inmiddels hebben de lokale autoriteiten 6000 inwoners opgedragen hun huis te verlaten. Het vuur woedt nu op zo'n 13 kilometer ten zuidwesten van de stad in de westelijke provincie Alberta. De stad ligt in het belangrijkste oliewingebied van het land. Het vuur, dat door de droogte en sterke wind vrij spel heeft, vormt sinds vorige week een bedreiging voor Fort McMurray. De brand is vandaag aanzienlijk in omvang toegenomen, meldt de woordvoerder van Alberta Wildfire. \"Helaas zijn dit geen gunstige winden voor ons en zal het vuur de stad blijven naderen totdat de wind van richting verandert.\"  Ook op plekken waar nog geen evacuaties zijn afgekondigd beginnen bewoners te vertrekken. \"Mensen wachten niet op een evacuatiebevel, ze gaan gewoon al\", zegt Elsie Knister tegen persbureau Reuters. Knister moest in 2016 ook al alles achterlaten. \"Ik voel me leeg. Ik ben 71 en ik wil dit niet nog een keer meemaken. Het is verschrikkelijk.\" De brand die nu woedt roept in Fort McMurray herinneringen op aan de verwoestende natuurbrand van 2016. Toen moesten 90.000 bewoners hun huizen verlaten. Zo'n 2400 woningen gingen in vlammen op. De olieproductie van meer dan een miljoen vaten per dag werd stopgezet. Fort McMurray vormt het hart van de Canadese teerzandindustrie. Uit dat teerzand kan olie worden gewonnen. De oliereserves van Alberta gelden als een van de grootste ter wereld, na Saudi-Arabi\u00eb en Venezuela en volgens sommige becijferingen Iran. Grote oliebedrijven zijn actief in de omgeving van de stad, waar veel van hun medewerkers wonen. "}, {"ID": 2520533, "url": "https://nos.nl/artikel/2520533-cabaretier-george-groot-don-quishocking-overleden", "title": "Cabaretier George Groot (Don Quishocking) overleden", "date_time": "2024-05-14T23:41:49+0200", "text": "Cabaretier George Groot is overleden. Hij was vooral bekend van Don Quishocking, de cabaretgroep die hij mede oprichtte en die vooral in de jaren 70 succes had. Groot was 82 jaar. Twee jaar geleden werd kanker bij hem vastgesteld. Groot studeerde Nederlands in Amsterdam toen hij in 1966 met een oproep op het universitaire prikbord het initiatief nam voor een cabaretavond. Het leidde tot Don Quishocking, met zijn vrouw Anke, Jacques Kl\u00f6ters, Pieter van Empelen en Fred Florusse. In 1968 won de groep het Cameretten-festival en in de jaren 70 volgde meer succes. Don Quishocking stond bekend om de maatschappijkritische teksten, scherpe ironie en harmonieuze samenzang. Groot schreef een groot deel van de teksten. Het nummer De oude school, waarvan de tekst werd geschreven door Willem Wilmink. George Groot zit op de voorgrond in het oranje.  In de loop der jaren ontstond onenigheid binnen Don Quishocking. Die werd vooral veroorzaakt doordat Groot zich aansloot bij de Bhagwan-beweging, genoemd naar een omstreden spiritueel leider uit India. Het cabaretprogramma Wij zijn volstrekt in de war (1981) ging over die onderlinge spanningen. Het was ook meteen het laatste programma van Don Quishocking met de toenmalige groepsleden. Sindsdien deed Don Quishocking, inclusief Groot, nog wel geregeld shows in andere samenstellingen. Dat gebeurde bijvoorbeeld met Joke Bruijs in de plaats van Groots vrouw Anke.  Groot was behalve cabaretier ruim dertig jaar lang docent aan diverse kunst- en theateracademies in Nederland. Ook schreef hij teksten voor onder anderen Jenny Arean, Adelheid Roosen en Paul de Leeuw.  In een afscheidsinterview met de Volkskrant, vandaag na zijn dood gepubliceerd, blikt Groot trots terug. \"Ik had voordien vaak het gevoel: ik doe maar wat in het leven. Maar als ik dan in ons programmaboekje zag welke nummers ik allemaal had geschreven, dacht ik: nou George, je doet wel degelijk iets.\" "}, {"ID": 2520887, "url": "https://nos.nl/artikel/2520887-beelden-opgedoken-van-sean-diddy-combs-die-voormalige-vriendin-mishandelt", "title": "Beelden opgedoken van Sean 'Diddy' Combs die voormalige vriendin mishandelt", "date_time": "2024-05-17T22:41:22+0200", "text": "De Amerikaanse nieuwszender CNN heeft beelden verkregen waarop te zien is hoe rapper en muziekbaas Sean 'Diddy' Combs zijn toenmalige vriendin Cassie Ventura mishandelt. De beelden van een bewakingscamera uit 2016 komen overeen met de beschuldigingen uit een inmiddels afgehandelde rechtszaak die Ventura in november had aangespannen. Volgens Ventura vond het gewelddadige incident plaats in een hotel in Los Angeles. CNN zegt de locatie op basis van foto's van het interieur van het inmiddels gesloten hotel te hebben geverifieerd. In de video is te zien hoe zangeres Ventura een hotelkamer verlaat. Combs rent met een handdoek om zijn middel achter haar aan en pakt haar bij haar nek en gooit haar op de grond. Dan schopt hij haar. Als Ventura roerloos op de grond ligt, krijgt ze nog een schop van Diddy. Vervolgens sleept hij haar aan haar trui over de grond en loopt weg. Dan is te zien hoe Ventura spullen opraapt en een hoteltelefoon pakt. Daarop komt Combs weer teruggelopen en lijkt hij haar te duwen. Hij gaat vervolgens op een stoel zitten en pakt iets van een tafeltje naast hem en gooit het met kracht richting Ventura. De zangeres, die tussen 2007 en 2018 een relatie had met Combs, heeft in een federale rechtszaak een schikking getroffen met haar ex. Haar advocaat zegt tegen de nieuwszender dat de video \"het verontrustende en roofzuchtige gedrag van Combs\" alleen maar verder bevestigt. Het is onbekend hoe CNN aan de beelden is gekomen. \"Woorden kunnen niet de moed en vastberadenheid uitdrukken die mevrouw Ventura heeft getoond door naar voren te treden om dit aan het licht te brengen\", aldus de advocaat. CNN heeft ook vertegenwoordigers van Combs en InterContinental Hotels om commentaar gevraagd. De muziekproducer heeft de aantijgingen van Ventura eerder ontkend.  Ventura stond onder contract bij het platenlabel van Combs. In de rechtszaak zei ze dat Combs zijn macht en invloed op haar uitoefende tijdens hun professionele en priv\u00e9relatie. Ze was 19 en Combs 37 toen ze elkaar ontmoetten. Hun zakelijke relatie duurde tot 2019. Er werd in de aanklacht gedetailleerd uit de doeken gedaan hoe Combs fysiek gewelddadig was tegen Ventura en haar dwong om gedurende die tijd verschillende seksuele handelingen met andere mannen te verrichten. Deze zaak staat niet op zich. Sinds november lopen er vijf andere civiele rechtszaken tegen Diddy waarin hij wordt beschuldigd van seksueel wangedrag en andere illegale activiteiten. Hij heeft de beschuldigingen ontkend. In april hebben autoriteiten huizen van Combs in Californi\u00eb en Florida doorzocht als onderdeel van een federaal onderzoek door een team dat zich bezighoudt met mensenhandel. Het onderzoek volgt op beschuldigingen van seksueel geweld die naar voren zijn gebracht in de civiele rechtszaken. Via zijn advocaat beet Combs van zich af. \"Deze ongekende hinderlaag (...) is niets meer dan een heksenjacht gebaseerd op ongegronde beschuldigingen in civiele rechtszaken\", zei hij. \"Meneer Combs is onschuldig en zal elke dag blijven vechten om zijn naam te zuiveren.\" "}, {"ID": 2520885, "url": "https://nos.nl/artikel/2520885-aanvaller-van-de-man-van-democraat-nancy-pelosi-krijgt-30-jaar-celstraf", "title": "Aanvaller van de man van Democraat Nancy Pelosi krijgt 30 jaar celstraf", "date_time": "2024-05-17T22:12:44+0200", "text": "De man die twee jaar geleden de partner van de Amerikaanse politica Nancy Pelosi aanviel met een hamer heeft een gevangenisstraf van 30 jaar gekregen. David DePape brak in oktober 2022 in bij het huis van Paul en Nancy Pelosi in San Francisco. Hij was op zoek naar Pelosi, die op dat moment namens de Democraten de voorzitter was van het Huis van Afgevaardigden was. Hij zou daarbij \"waar is Nancy, waar is Nancy?\" hebben geroepen. Naar eigen zeggen wilde hij haar vragen stellen over de Russische be\u00efnvloeding van de Amerikaanse presidentsverkiezingen van 2016 en \"haar knieschijven breken\" als zij in zijn ogen zou liegen.  Nancy Pelosi was op dat moment niet thuis, maar haar man Paul wel. De toen 82-jarige echtgenoot werd door DePape met een hamer geslagen en hield er een schedelbasisfractuur aan over en verwondingen aan een arm en hand. DePape (44) is een Canadees die ruim twintig jaar geleden naar de VS verhuisde. Tijdens de rechtszaak zei hij dat hij gelooft dat media herhaaldelijk verhalen verspreiden over oud-president Donald Trump die niet waar zijn. In tirades op zijn blog die hij voor zijn arrestatie schreef, herhaalde hij extreemrechtse complottheorie\u00ebn van de groepering QAnon. Die beweert bijvoorbeeld dat de Amerikaanse regering wordt gerund door een groep duivelaanbiddende pedofielen. DePape had een lijst met doelwitten waar naast Nancy Pelosi onder anderen Hunter Biden (de zoon van president Joe Biden) en acteur Tom Hanks op stonden. Tijdens de rechtszaak zei DePape dat hij spijt had van zijn aanval op de man van Pelosi. \"Ik reageerde omdat mijn plan in het water was gevallen.\"  Vorig jaar november werd hij door een jury al schuldig bevonden aan poging tot ontvoering van Nancy Pelosi en mishandeling van een direct familielid van haar, maar een rechter moest de straf nog vaststellen. DePape staat op een later moment ook nog terecht vanwege het aanvallen van een persoon met een dodelijk wapen, het mishandelen van een oudere persoon en inbraak. Die rechtszaak begint waarschijnlijk volgende week. "}, {"ID": 2520883, "url": "https://nos.nl/artikel/2520883-van-kruitvat-naar-kruitvat-marineschip-tromp-op-weg-naar-zuid-chinese-zee", "title": "Van kruitvat naar kruitvat: marineschip Tromp op weg naar Zuid-Chinese Zee", "date_time": "2024-05-17T21:51:58+0200", "text": "De trossen zijn los. Sleepboten trekken de Tromp los van de kade in de militaire haven van Singapore. Van het ene kruitvat naar het andere: na de Rode Zee zet de bemanning van het marinefregat koers naar de Zuid-Chinese Zee. Een doorvaart door de Straat van Taiwan wordt niet bij voorbaat uitgesloten. \"Daar waar het internationaal recht zegt dat er vrije doorvaart mogelijk is, kan het zijn dat de Tromp daar gaat varen.\" De ruim 200-koppige bemanning van commandant Yvonne van Beusekom heeft in Singapore even op adem kunnen komen na de inzet in de Rode Zee. \"De scheepvaart wordt daar bedreigd\", zegt ze, refererend aan de drones en raketten van de Houthi's. \"We hebben er geopereerd met de hoogste dreiging. Dat betekent dat we op elk moment gereed waren om eventuele dreiging weg te nemen en de scheepvaart te beschermen.\" Kaarten aan de wand laten zien waar het schip vandaan komt, met een ingetekende stippellijn die Den Helder, via de Rode Zee, met Zuidoost-Azi\u00eb verbindt. Vaak laat de Nederlandse marine zich niet meer zien in dit deel van de wereld. De Tromp was er voor het laatst in 2007.  Den Haag heeft de ambitie elke twee jaar een schip naar 'de Oost' te sturen. En dus is, na de Evertsen in 2021, nu ook de Tromp terug. \"De marine vertegenwoordigt de handelsbelangen van ons land\", vertelt ze. \"Dit is een belangrijk gebied voor Nederland, omdat die handel daar plaatsvindt. Daarom zullen we ook door de Zuid-Chinese Zee varen.\" De Spratly's, de Paracel-eilanden: de lijst met betwiste gebieden is lang. \"Niet alle eilanden zijn voor Nederland betwist\", zegt Van Beusekom daarover. \"We kijken naar het internationaal recht. Waar mogen we wel en niet varen? Wij zullen dat proberen op een normale manier gewoon doorgang te vinden naar daar waar we naartoe willen. Dat doen we in de Noordzee, de Oostzee en dus ook in de Zuid-Chinese Zee.\"  \"Een grote uitdaging voor China\", noemt Wu Shicun van het Huayang Research Center for Maritime Cooperation doorvaarten als deze. \"Niet alleen omdat er geen wet is waar alle partijen zich aan willen houden, ook vanwege de geopolitieke aard ervan.\" Wetten zijn er wel. In 2016 nog toetste het Arbitragehof in Den Haag dat China geen aanspraak kan maken op grote delen van de Zuid-Chinese Zee. \"Voor China is het onmogelijk deze uitspraak te respecteren omdat het de Chinese soevereiniteit volledig ontkent\", zegt Wu. In Japan zal de Tromp in elk geval een warm welkom genieten. \"Zowel voor Japan, als voor landen in Europa geldt dat hun economie en levensstandaard afhangt van transport over zee\", zegt oud-minister van Defensie van het land Itsunori Onodera desgevraagd. \"De havenbezoeken van Europese marineschepen aan Japan zijn belangrijk. Dat NAVO-landen sterke interesse tonen in de regio geeft een sterk signaal af in de regio waar het gaat om afschrikking,\" aldus de voormalig defensie-chef. Afschrikking richting China, lijkt hij te willen zeggen. Termen die ook vanuit Taiwan klinken. \"Europese landen, ook Nederland, moeten zich realiseren dat hun economische en technologische belangen direct verweven zijn met een potentieel conflict in de Straat van Taiwan\", stelde Roy Chun Lee eerder in gesprek met Nieuwsuur.  Bij de Evertsen werd een doorvaart door de Straat van Taiwan vooraf goeddeels uitgesloten, ook om China niet onnodig te provoceren. Tijden zijn veranderd, zo lijkt het. \"Dat kan een mogelijkheid zijn\", zegt Van Beusekom. \"We zijn nog bezig met de planning, het is nog niet bekend waar we exact gaan varen.\" Dat zal ook afhangen van de spanningen in de Straat. Maandag vindt in Taipei de inauguratie plaats van de nieuwe Taiwanese president William Lai Tsing-te, de derde presidentstermijn op rij voor de China-kritische DPP . In aanloop daarnaartoe spotte Taiwan in de afgelopen dagen wederom vele tientallen Chinese gevechtsvliegtuigen in en rond de Straat van Taiwan. Oorlogsschepen van het Volksbevrijdingsleger varen in de wateren rond het eiland. \"We kijken natuurlijk wat er om ons heen daar gebeurt: wat vaart daar, wat vliegt daar, wat zit er eventueel onder water?\", zegt van Beusekom. \"We zijn op de hoogte van alles wat China onderneemt. Er is geen directe dreiging voor de Tromp.\" "}, {"ID": 2520878, "url": "https://nos.nl/artikel/2520878-schilderij-van-gogh-geveild-in-new-york-voor-ruim-30-miljoen-euro", "title": "Schilderij Van Gogh geveild in New York voor ruim 30 miljoen euro", "date_time": "2024-05-17T20:33:42+0200", "text": "Een schilderij van Vincent van Gogh is op een veiling in New York verkocht voor omgerekend 30,5 miljoen euro. Het gaat om Coin de jardin avec papillons, wat 'tuinhoek met vlinders' betekent, en is vermoedelijk geschilderd in de lente van 1887. Op het schilderij zijn vlinders te zien die boven een bloembed vliegen in een openbare tuin in Asni\u00e8res, ten noorden van Parijs, aan de Seine. Van Gogh was in 1886 naar Parijs gekomen en ging een jaar later regelmatig de stad uit om te schilderen. Het dichtbij gelegen Asni\u00e8res was voor hem een geliefde bestemming, net als voor dagjesmensen en andere kunstenaars als Claude Monet. Van Gogh wandelde dagelijks vanuit Parijs de 5 kilometer naar het dorp, waar hij tientallen schilderijen zou maken. Vooraf was het werk geschat op een bedrag tussen ongeveer 25 en 32 miljoen euro. Op een veiling in 2018 werd het niet verkocht toen de minimale prijs van 27,5 miljoen euro te hoog bleek.  Het werk van Van Gogh was overigens niet het topstuk op de veiling gisteravond. Dat was Flowers van Andy Warhol uit 1964, dat voor omgerekend ruim 32,5 miljoen euro werd verkocht na een biedingsstrijd van 5 minuten. A Lawn Being Sprinkled uit 1967 van David Hockney ging voor ruim 26 miljoen euro onder de hamer. Dat werk kwam uit de collectie van de vorig jaar overleden regisseur Norman Lear. "}, {"ID": 2520877, "url": "https://nos.nl/artikel/2520877-cda-was-in-2022-bereid-kabinet-te-laten-vallen-over-stikstofdoel", "title": "'CDA was in 2022 bereid kabinet te laten vallen over stikstofdoel'", "date_time": "2024-05-17T20:26:14+0200", "text": "De top van het CDA was in de zomer van 2022 bereid het kabinet-Rutte IV te laten vallen over de stikstofdoelen. Dat zegt demissionair staatssecretaris Vivianne Heijnen (CDA) vanavond in het NOS-radioprogramma Met het Oog op Morgen op NPO Radio 1. Toenmalig partijleider Wopke Hoekstra van het CDA stelde toen in een interview de afspraak in het regeerakkoord ter discussie dat de stikstofuitstoot in 2030 gehalveerd moest zijn. Het stikstofdoel was \"niet heilig\", zei Hoekstra. Daarmee liet hij een belangrijke coalitieafspraak los. Dat leidde tot grote politieke beroering, onder meer bij de VVD en VVD-minister Van der Wal voor Natuur en Stikstof, die het jaartal 2030 juist te vuur en te zwaard verdedigde. Ook voor coalitiepartij D66 woog de afspraak buitengewoon zwaar. Het CDA accepteerde dat de uitspraak van Hoekstra kon leiden tot de val van het kabinet, zegt Heijnen. \"Wij hebben toen wel gezegd: als dat de consequentie is, dan aanvaarden wij die. Dus wij zijn toen met z'n allen achter Wopke gaat staan en hebben gezegd als team: doe dit maar, wij vinden dit en dan heb je ook de ruimte om dit te zeggen.\"  Na het interview met Hoekstra zei premier Rutte \"staatsrechtelijk een vraagteken\" bij de uitspraken te zetten. \"Maar het kan denk ik n\u00e9t\", voegde hij eraan toe. De premier wees er destijds op dat Hoekstra lid is van het kabinet, maar ook partijleider van het CDA. Volgens Rutte had een partijleider wat meer ruimte om zich partijpolitiek te uiten dan kabinetsleden die dat niet zijn. \"Daar is enige ruimte voor, maar het moet natuurlijk wel uitzondering blijven.\"  Hoekstra verklaarde later dat hij de uitspraak had gedaan omdat de verbinding met de samenleving volgens hem aan het wegvallen was. Hij was van mening dat alles in het werk moest worden gesteld om die verbinding weer te herstellen. Dat herstel zou volgens hem niet lukken als er niemand aan tafel zat, doelend op de boeren die niet met stikstofbemiddelaar Remkes om tafel wilden. Hoekstra zei na het interview best te begrijpen dat zijn uitspraken tot opgetrokken wenkbrauwen hebben geleid, maar dat het juist zijn bedoeling was om de dialoog weer op gang te brengen. Remkes was aangesteld om het vertrouwen tussen boeren, natuurorganisaties en de overheid te herstellen. Het NOS-radioprogramma Met het Oog op Morgen begint vanavond om 23.00 uur op NPO Radio 1. "}, {"ID": 2520869, "url": "https://nos.nl/artikel/2520869-politie-verwijdert-pro-palestijnse-betogers-die-stopera-in-amsterdam-binnenvielen", "title": "Politie verwijdert pro-Palestijnse betogers die Stopera in Amsterdam binnenvielen", "date_time": "2024-05-17T18:40:11+0200", "text": "Een groep van ruim honderd pro-Palestijnse betogers die vanavond de Stopera in Amsterdam binnenviel, is door de politie uit het gebouw gezet. De demonstranten hielden een sit-in aan de stadhuiskant van het gebouw. Ze schreeuwden onder meer dat burgemeester Halsema moet opstappen. De politie was aanwezig. De gemeente droeg de demonstranten na een klein uur op het pand te verlaten, schrijft de politie op X. \"Een aanwezige van de gemeente heeft de demonstranten meermaals gevraagd te vertrekken\", zegt een politiewoordvoerder. Op sociale media gaan beelden rond van agenten die de demonstranten het gebouw uitwerken. \"Wij moeten ingrijpen als mensen drie keer gevraagd zijn het pand te verlaten en ze dat niet doen\", zegt de woordvoerder daarover. Een groep demonstranten die het gebouw opnieuw binnen probeerde te komen, werd door de politie met wapenstokken tegengehouden. Buiten de Stopera was de politie met paarden aanwezig om de demonstranten weg te drijven. Ook stonden op het plein busjes van de ME. Een van de demonstranten is gearresteerd vanwege het gooien van stenen naar de paarden en ruiters. De verdachte is inmiddels weer vrij. Beelden van de sit-in eerder op de avond, voordat de politie ingreep:  Inmiddels is zowel het plein van de Stopera als het gebouw zelf leeg. Stadsomroep AT5 schreef dat de demonstranten van plan waren het protest voort te zetten op de Dam. Daar waren rond 21.00 uur enkele tientallen aanwezig. De Stopera is een complex in het centrum van de stad met daarin het stadhuis van Amsterdam en het theater van de Nationale Opera &amp; Ballet. Op X gingen eerder vanavond beelden rond van de sit-in, waarbij tientallen demonstranten op de grond zaten en \"Hey ho, Femke has to go\" scandeerden, een verwijzing naar burgemeester Halsema. Ook zongen ze \"Tout le monde d\u00e9teste la police\" (iedereen haat de politie), een leus die in Frankrijk is gebruikt bij demonstraties tegen politiegeweld. Een journalist van Het Parool legde vast hoe een bezoeker van de opera op de grond valt:  Enkele tientallen betogers bivakkeerden aan het einde van de middag met een paar tenten op de binnenplaats van de Oudemanhuispoort van de Universiteit van Amsterdam. Een aantal demonstranten drong een gebouw van de universiteit binnen. Daarop kwam de politie in actie, die daarbij wapenstokken en pepperspray gebruikte. De politie leidde de demonstranten vervolgens weg van het terrein. Die liepen daarop in een groeiende stoet door de binnenstad, uiteindelijk naar de nabijgelegen Stopera.  Eerder meldde de UvA aangifte te hebben gedaan van erfvredebreuk en huisvredebreuk, maar de universiteit zet die aangifte toch niet door omdat de actievoerders volgens hen vrijwillig zijn vertrokken. Eerder vanavond sprak de woordvoerder over een \"intimiderende sfeer\" aan het begin van het protest. \"Maar uiteindelijk zijn de betogers vredig samen met de politie vertrokken.\" Een politiewoordvoerder meldde eerder vanavond dat er een onrustige sfeer hing bij het universiteitsgebouw en dat demonstranten door de linie van de politie probeerden te breken. De universiteit zegt ruimte te bieden aan protest en demonstratie. \"Maar het bezetten van gebouwen, het opzetten van een tentenkamp en het dragen van gezichtsbedekking zijn hierbij niet toegestaan.\" Uit voorzorg blijven alle universiteitsgebouwen vanavond dicht. "}, {"ID": 2520866, "url": "https://nos.nl/artikel/2520866-regen-leidt-tot-overlast-in-frankrijk-luxemburg-belgie-en-duitsland", "title": "Regen leidt tot overlast in Frankrijk, Luxemburg, Belgi\u00eb en Duitsland", "date_time": "2024-05-17T18:18:26+0200", "text": "Een regengebied boven Luxemburg en delen van Frankijk, Belgi\u00eb en Duitsland veroorzaakt flinke wateroverlast. Voor het departement Moselle, in het noordoosten van Frankrijk, is door de Franse meteorologische dienst code rood afgegeven. In de omliggende regio's geldt code oranje. Op beelden bij Franse media is te zien hoe straten onder water staan. De snelweg A4 van Straatsburg naar Parijs is in Moselle voor een deel dicht. In de regio heeft de brandweer meer dan 2000 meldingen gekregen. De hoeveelheden regen kunnen leiden tot nieuwe neerslagrecords, aldus weerdienst M\u00e9t\u00e9o France. Zowel aan de Franse als de Duitse kant van de grens, in de buurt van Saarbr\u00fccken, staan hele stukken van dorpen blank:  Ook in de aangrenzende Duitse deelstaat Saarland veroorzaakt het noodweer problemen. Huizen zijn ontruimd vanwege overstromingsgevaar. Door de aanhoudende regen zijn veel straten ondergelopen. De Duitse weerdienst heeft de zwaarste weerwaarschuwing afgegeven in het gebied rondom de stad Saarbr\u00fccken.  De Deutscher Wetterdienst dringt er bij inwoners op aan binnen te blijven en de situatie goed in de gaten te houden. \"Verlaat bij dreigende of reeds aanwezige overstromingen onmiddellijk de onderste verdiepingen en zoek hoger gelegen grond op\", aldus de weerdienst. \"Bereid u voor op stroomuitval. Geef gehoor aan verzoeken van de beschermingsinstanties en informeer zo nodig andere mensen over de risicosituatie.\" Ook in delen van Belgi\u00eb en Luxemburg geldt code oranje. Het KNMI heeft in Nederland voor Limburg voor vanavond code geel afgegeven."}, {"ID": 2520865, "url": "https://nos.nl/artikel/2520865-vrouw-die-zichzelf-stalkte-moet-anderhalf-jaar-de-cel-in", "title": "Vrouw die zichzelf stalkte moet anderhalf jaar de cel in", "date_time": "2024-05-17T18:13:25+0200", "text": "Een 34-jarige vrouw uit Putten is veroordeeld tot anderhalf jaar cel voor het in sc\u00e8ne zetten van haar eigen stalking. Jarenlang deed ze aangiftes tegen een man die haar zou lastigvallen, waarvoor hij een jaar onterecht vastzat. Sanne S. deed meerdere valse aangiften waarin ze de man beschuldigde van bedreiging, belaging, belediging en discriminatie. Ze stuurde daarbij kaarten, sms'jes en een mes naar zichzelf uit naam van de man. De politie en het Openbaar Ministerie geloofden haar beschuldigingen. De 55-jarige man werd in 2019 veroordeeld tot een jaar gevangenisstraf en hij moest een schadevergoeding betalen. De celstraf heeft hij inmiddels uitgezeten. Nu blijkt hij onschuldig. Het OM heeft excuses aangeboden aan de man. Sanne S. moet nu van de rechter anderhalf jaar de cel in, waarvan een half jaar voorwaardelijk. Ze is wel verminderd toerekeningsvatbaar verklaard vanwege een persoonlijkheidsstoornis en een posttraumatische stressstoornis. Ze mag vijf jaar lang geen contact hebben met haar slachtoffer.  S. liep stage in een psychiatrische inrichting, waar het slachtoffer pati\u00ebnt was. Ze zouden daar een conflict hebben gehad over medicatie, schrijft Omroep Gelderland. Dat S. in sc\u00e8ne had gezet dat ze gestalkt werd, kwam eind 2021 aan het licht toen de onschuldige man zich meldde bij het RTL-programma Zeeman Confronteert: Stalkers. De programmamakers kwamen erachter dat S. gebruik had gemaakt van spoofing, een truc waarmee je kan doen of een telefoon van iemand anders belt of berichtjes stuurt, terwijl je dat met je eigen toestel doet. Geconfronteerd met bewijs bekende S. en betuigde ze spijt.  De man die onterecht vastzat kan aanspraak maken op een schadevergoeding. Voor elke dag dat iemand onterecht vast heeft gezeten in een gevangenis wordt in Nederland standaard 80 euro uitgekeerd. In sommige gevallen kan er sprake zijn van een hogere vergoeding, bijvoorbeeld als er psychische zorg nodig is als gevolg van de detentie. "}, {"ID": 2520862, "url": "https://nos.nl/artikel/2520862-pools-meisje-van-13-tijdens-schoolreis-bevallen-politie-doet-onderzoek", "title": "Pools meisje van 13 tijdens schoolreis bevallen, politie doet onderzoek", "date_time": "2024-05-17T17:59:55+0200", "text": "Een 13-jarig Pools meisje is deze week tijdens een schoolreisje bevallen, heeft de Poolse politie bekendgemaakt. Omdat seks met een persoon jonger dan 15 jaar in Polen strafbaar is, is de politie een onderzoek gestart. De jonge moeder ligt op dit moment in een ziekenhuis in de Poolse stad Oswiecim. Haar toestand is stabiel. Haar baby heeft volgens de politie gezondheidscomplicaties en is overgebracht naar een ziekenhuis in Krakau. Het meisje, afkomstig uit de regio Mazovi\u00eb, waar ook Warschau onder valt, verbleef met haar klas in een groepsverblijf zo'n 50 kilometer ten westen van Krakau. Het kind voelde zich in de avond slecht en beviel vervolgens in de badkamer. De leraren van het meisje belden de hulpdiensten. In Polen kunnen mensen van 17 of ouder worden veroordeeld tot celstraffen voor seks met iemand onder de 15 jaar. Er staan straffen op van twee tot twaalf jaar. Als de dader jonger is dan 17 jaar, besluit de jeugdrechtbank over een mogelijke straf."}, {"ID": 2520856, "url": "https://nos.nl/artikel/2520856-het-vaticaan-wil-meer-grip-op-de-wildgroei-aan-wonderen", "title": "Het Vaticaan wil meer grip op de wildgroei aan wonderen", "date_time": "2024-05-17T17:31:12+0200", "text": "De wonderen zijn de wereld nog niet uit. Zeker niet in de wereld van de Rooms-Katholieke en de orthodoxe kerken, waar verschijningen en bovennatuurlijke fenomenen onderdeel vormen van een diep gevoelde volksdevotie. Ze zijn geen dogma. Je mag erin geloven, maar het moet niet. Alleen, hoe moet de Kerk bepalen of die bovennatuurlijke verschijnselen echt zijn? Of de devotie daaromheen toegestaan mag worden? Om dat helder te krijgen presenteert de afdeling voor de geloofsleer van het Vaticaan vandaag een nieuwe reeks normen.  Het gaat hierbij vooral om verschijningen over de hele wereld van Maria, de moeder van Jezus, die bij veel katholieken een speciale verering geniet. In de loop der eeuwen zijn er talloze meldingen geweest van gewone gelovigen aan wie Maria zou zijn verschenen, vaak met boodschappen die aan de rest van de wereld moesten worden overgebracht. Sommige plekken waar Mariaverschijningen hebben plaatsgevonden zijn uitgegroeid tot belangrijke bedevaartsoorden, zoals Lourdes in Frankrijk en F\u00e1tima in Portugal. Of, recenter, het bergdorpje Medjugorje in Bosni\u00eb en Herzegovina, waar Maria zich vanaf 1981 talloze malen zou hebben geopenbaard. De populariteit van deze verschijning is zo groot geworden dat het dorp ieder jaar een miljoen pelgrims trekt.  Volgens de oude richtlijnen uit 1978 was het de taak van de lokale bisschoppen om de verschijningen wel of niet te erkennen. Ze moesten daarbij heel geduldig en langzaam te werk gaan. Bij het onderzoek werd gekeken naar de psychische gesteldheid van de persoon aan wie Maria zou zijn verschenen, of de boodschappen wel overeenkomstig de leer zijn en of er bijvoorbeeld geen commercieel gewin in het spel was.  Meestal hield het Vaticaan zich afzijdig. Volksdevotie is belangrijk en kan leiden tot een religieuze opleving en mogelijk ook priesterroepingen. Van alle Mariaverschijningen in de afgelopen eeuwen zijn er tot nu toe minder dan twintig door het Vaticaan erkend. Lourdes en F\u00e1tima wel, maar Medjugorje weer niet. Dat onderzoek loopt, maar wordt niet afgerond, want ook paus Franciscus ziet in dat je niet zomaar een miljoen mensen hun verering kunt ontnemen. Soms grijpt het Vaticaan wel krachtig in. Bijvoorbeeld bij de vermeende Mariaverschijningen aan de Amsterdamse Ida Peerdeman. Zij zou Maria in de jaren 40 en 50 van de vorige eeuw meer dan vijftig keer hebben gezien. Maria noemde zich hierbij volgens Peerdeman Vrouwe van Alle Volkeren. Verschillende Nederlandse bisschoppen hebben de verering actief gesteund. Maar in 1974 gaf het Vaticaan te kennen dat niet bewezen was dat er iets bovennatuurlijks had plaatsgevonden. Een bepaling die in 2020 nog eens is bevestigd, tot ongenoegen van alle mensen die de verering voor de Vrouwe van Alle Volkeren tot op de dag van vandaag blijven voortzetten. De chaotische gang van zaken rond deze vermeende verschijningen lijkt bijgedragen te hebben aan de nieuwe normen van vandaag.  Want nu moet het dus allemaal anders en sneller. De rol van het Vaticaan gaat veel belangrijker worden. In veel gevallen mogen de bisschoppen de zaak zelf afhandelen, maar als ze onraad ruiken, moeten ze alles terugkoppelen aan het Vaticaan.  Reden is de ongekende wildgroei aan Mariaverschijningen. Die gaan in deze tijd van sociale media razendsnel viral. Van alle kanten komen meldingen binnen van wenende Mariabeelden, wonderdoende relikwie\u00ebn en profetische uitspraken van zogeheten \"zieners\". Dat kan, volgens kardinaal Fern\u00e1ndez, het hoofd van de afdeling geloofsleer, leiden tot een valse vorm van mystiek, sektevorming en machtsmisbruik. Als de bisschoppen het Vaticaan inschakelen, komt de afdeling geloofsleer vanaf nu snel met een tussenoordeel. Erkenning van het bovennatuurlijke van de verschijning is geschrapt, behalve op expliciet verzoek van de paus. Vanaf nu kunnen zes oordelen gegeven worden: van \"geen bezwaar\" en \"niet aanmoedigen\" tot \"absoluut niet bovennatuurlijk\". In de praktijk zal dat vaak \"geen bezwaar\" zijn, maar zo krijgt het Vaticaan wel alle verschijningen in beeld en is er geen onduidelijkheid meer over de status van de verschijning. De vraag die opkomt is of men in de burelen van de Dicasterie voor de Geloofsleer wel over voldoende personeel beschikt om al die meldingen snel af te kunnen handelen. "}, {"ID": 2520852, "url": "https://nos.nl/artikel/2520852-te-weinig-zicht-op-spanningen-in-eritrese-gemeenschap", "title": "Te weinig zicht op spanningen in Eritrese gemeenschap", "date_time": "2024-05-17T17:08:45+0200", "text": "De overheid heeft slechts beperkt zicht op spanningen binnen de Eritrese gemeenschap in Nederland. Mede daardoor werden signalen gemist die vooraf wezen op het hevige geweld dat Eritree\u00ebrs medio februari pleegden in Den Haag. Dat blijkt uit onderzoek van de gezamenlijke onderzoeksredactie van de NOS en Nieuwsuur. De politie en de gemeente Den Haag werden op 17 februari verrast door de intensiteit van het geweld bij een Eritrees feest. Festivalbezoekers werden aangevallen, maar ook de politie. Relschoppers gooiden met stoeptegels en fietsen en staken voertuigen in brand. 29 agenten raakten gewond. Vandaag is de rechtszaak tegen twaalf verdachten van start gegaan.  De onderzoeksredactie van de NOS en Nieuwsuur onderzocht de Eritrese gemeenschap hier en in het buitenland. Want in veel meer landen kwam het de afgelopen tijd tot gewelddadige confrontaties. De redactie las internationale rapporten en sprak met experts in Scandinavi\u00eb en Canada, veiligheidsdiensten en vertegenwoordigers van verschillende Eritrese kampen. Daaruit blijkt dat internationale experts al sinds vorig jaar waarschuwen voor extreem geweld. In tal van westerse steden heeft zich dat ook al voorgedaan. Bovendien circuleerden op sociale media al berichten waarin geweld in Nederland werd aangekondigd.  Kopstukken van oppositionele groepen blijken in Nederland te wonen en onderhouden vanuit hier contact met hun wereldwijde aanhang. Bevindingen en aanbevelingen uit andere landen lijken evenwel nauwelijks weerklank te vinden in Nederland. Deskundigen hebben zorgen over de aard en georganiseerdheid van het geweld. Een van de oppositieleden in Nederland is Johannes A., met de bijnaam John Black. Hij leidt het steeds gewelddadigere verzet van de internationaal opererende Brigade Nhamedu, gevormd door jongeren die gehard zijn door de dienstplicht in Eritrea en hun gevaarlijke overtocht naar Europa. Hij zit vast op verdenking van geweldpleging en opruiing via sociale media. In video's is te zien dat hij de politie expliciet als vijand benoemt die vernietigd moet worden. Een ander onder jongeren populair kopstuk van de oppositie is Beyene Gerezgiher. Vanuit Noord-Brabant leidt hij een politieke beweging die het regime in Eritrea omver wil werpen. Ook hij is volop actief op sociale media. Onlangs stuurde het kabinet een Kamerbrief over be\u00efnvloeding van de Eritrese diaspora door de regering in dat land. Voor een dergelijke be\u00efnvloeding is volgens het kabinet onvoldoende bewijs. Maar volgens internationale deskundigen zoals de Noorse hoogleraar Kjetil Tronvoll geeft dat blijk van een gebrek aan inzicht. \"Overheden zien de politieke dynamiek in de diaspora niet. Ze missen het begrip voor Eritrese politiek in het algemeen. Ze begrijpen niet werkelijk hoe het regime werkt en hoe effectief dat regime ook in Europa is.\" In februari liep het uit de hand in Den Haag:  De Haagse burgemeester Van Zanen zei na de rellen dat \"we als de wiedeweerga meer te weten moeten komen over wat er in de Eritrese gemeenschap aan de hand is.\" Ook uit het onderzoek van de NOS en Nieuwsuur blijkt dat de kennis over de Eritrese gemeenschap versnipperd is en weinig actueel en diepgravend. Alle voor veiligheid verantwoordelijke diensten verwijzen naar de Expertise Unit Sociale Stabiliteit van het ministerie van SZW. Daar zou de expertise aanwezig zijn om in te schatten wat er in de Eritrese gemeenschap gaande is. Maar daar worden alleen beelden verzameld, en geen informatie over veiligheidsdreiging zoals rellen. Dat moet de politie doen, zegt het ministerie. Ook onderhoudt het ministerie geen contact met de flanken, dus uitgesproken aanhangers van het regime of mensen die daar juist tegen protesteren.  Verder blijkt informatie niet meer up-to-date. Zo ligt een onderzoek van het Verweij Jonker Instituut, in opdracht van Sociale Zaken, al sinds 2022 in een la. De onderzoekers kregen onlangs het verzoek dat te actualiseren. Pas na de Haagse rellen in februari stuurde het expertiseteam een handreiking naar gemeenten hoe het gesprek aan te gaan met mensen in de Eritrese gemeenschap. In de dreigingsanalyses van de Nationaal Co\u00f6rdinator Terrorismebestrijding en Veiligheid (NCTV) wordt de spanning binnen de Eritrese gemeenschap of de activiteiten van oppositiegroepen niet genoemd. Waarom dat niet het geval is, wil de NCTV niet toelichten. Wel zegt de dienst geen aanwijzingen te hebben voor een 'lange arm' van de Eritrese regering.  Duitsland, Zweden en Noorwegen deden onlangs onderzoek naar 'transnationale repressie' vanuit Eritrea en treffen maatregelen om dat aan te pakken. Onderzoekers daar zijn het erover eens dat er wel degelijk sprake is van onderdrukking die leidt tot spanningen binnen de gemeenschap. Een recent Noors onderzoek leidde ertoe dat het parlement een plan van aanpak wil tegen de be\u00efnvloeding. Karoline Lind\u00e9n onderzocht de Eritrese gemeenschap in opdracht van het Zweedse agentschap voor Psychologische Defensie, dat kwetsbare migrantengroepen moet beschermen tegen onderdrukking vanuit hun thuisland. \"Wat we ontdekten was best angstaanjagend\", vertelt ze. \"De Eritrese regering gebruikt veel verschillende middelen om controle en invloed te houden op de Eritrese gemeenschap in Zweden.\" Het gaat dan bijvoorbeeld om de diaspora-belasting die in Zweden woonachtige Eritree\u00ebrs moeten betalen aan het regime. Ook staat vast dat ze een 'spijt-verklaring' moeten ondertekenen als ze het land zijn ontvlucht om de levenslange dienstplicht te ontwijken. Die verklaring is nodig om documenten te kunnen krijgen, vertelt Lind\u00e9n. \"Ze horen dan welke straf ze krijgen. Ze moeten ook allerlei informatie geven over zichzelf en hun relaties. Zo weet Eritrea wie er in Zweden wonen.\"  De Noorse Eritrea-expert Tronvoll waarschuwde vorig jaar al voor meer geweld. Hij betwijfelt of de Nederlandse autoriteiten hun werk goed hebben gedaan in aanloop naar de Haagse rellen. \"Ze hadden dit kunnen zien aankomen. Ze hadden beter moeten luisteren naar ons onderzoekers en het Eritrese netwerk in de diaspora.\" De Noor vindt de toenemende agressie van de jongeren die zich aansluiten bij de Brigade Nhamedu niet goed, maar verklaarbaar. \"Vluchtelingen vertellen dat ze in de gaten worden gehouden door informanten en netwerken van het regime terwijl ze in Nederland, Noorwegen of Zweden leven. Ze hebben het gevoel dat hun zorgen niet serieus worden genomen. Dus het is ook een protest tegen de Europese regeringen die hun klachten niet serieus nemen.\" "}, {"ID": 2520851, "url": "https://nos.nl/artikel/2520851-ns-en-prorail-beboet-om-vertraging-op-hsl", "title": "NS en ProRail beboet om vertraging op hsl", "date_time": "2024-05-17T16:54:23+0200", "text": "De NS en ProRail moeten boetes betalen van respectievelijk 500.000 en 2,75 miljoen euro. Belangrijkste reden zijn de vertragingen op de hogesnelheidslijn (hsl) tussen Amsterdam en Breda. schrijft demissionair staatssecretaris Heijnen van Infrastructuur en Waterstaat in een brief aan de Tweede Kamer. Heijnen noemt de prestaties van de twee vervoersbedrijven \"ondermaats\". Het geld van de boetes wil de staatssecretaris gebruiken voor de reiziger. Het is aan het volgende kabinet om daar plannen voor te maken.  Over de hsl is afgesproken dat minimaal 82,1 procent van de reizigers met minder dan vijf minuten vertraging moet aankomen. Die punctualiteit kwam vorig jaar uit op 73,6 procent.  De NS en ProRail erkennen dat de norm niet is gehaald, maar dat komt volgens de bedrijven vooral door een scheuring bij een brug in Rijpwetering. De treinen konden daar maar 80 kilometer per uur rijden, wat veel langzamer is dan normaal. De staatssecretaris erkent dat de vertragingen niet helemaal de eigen schuld zijn van de NS en ProRail, maar toch legt ze de boetes op. \"Ik verwacht van ProRail en NS een betere dienstverlening op de punten waar zij wel invloed op hebben.\"  In een gezamenlijke reactie zeggen ProRail en NS de boete te aanvaarden. \"Reizigers mogen simpelweg meer van ons verwachten.\" Wel zijn ze het met de staatssecretaris eens dat ze niet voor alle oorzaken van de vele vertragingen verantwoordelijk zijn. Ook wijzen ze erop dat de problemen op de hogesnelheidslijn zo complex zijn, dat snelle oplossingen niet bestaan. In samenwerking met het ministerie wordt geprobeerd om de overlast voor reizigers zo veel mogelijk te beperken, bijvoorbeeld door een betere inzetbaarheid van materieel. Een klein deel van de boete voor ProRail, 125.000 euro, is gegeven omdat goederenvervoerders een te laag oordeel gaven. Vorig jaar kreeg de NS een boete van 1,5 miljoen euro vanwege het afschalen van de dienstregeling in 2022. Dat geld is ook gebruikt voor de reizigers. "}, {"ID": 2520849, "url": "https://nos.nl/artikel/2520849-huis-vlaardingse-loodgieter-voor-nog-eens-drie-maanden-gesloten", "title": "Huis Vlaardingse loodgieter voor nog eens drie maanden gesloten", "date_time": "2024-05-17T16:25:25+0200", "text": "De Vlaardingse loodgieter wiens panden al meer een jaar doelwit zijn van aanslagen, mag ook de komende tijd niet naar huis. De gemeente heeft besloten de woning nog eens drie maanden te sluiten omdat \"de dreiging nog niet verdwenen is\". De woning zou eigenlijk volgende week worden vrijgegeven, nadat die eind maart door de burgemeester was gesloten. De afgelopen maanden zijn er meer dan tien aanslagen gepleegd bij het huis van loodgieter Ron van Uffelen, bij zijn bedrijf en op andere locaties waar hij een link mee heeft. Bij de laatste explosie brak brand uit in een huis dat op naam van zijn moeder stond. Drie bewoners moesten met verwondingen naar het ziekenhuis.  In het onderzoek naar de aanslagen heeft de politie meerdere mensen aangehouden. Vorige week zaterdag nog werd een 16-jarige jongen uit Maassluis opgepakt in de buurt van het huis van de loodgieter. Begin april werd een 14-jarige jongen die rondhing bij het huis ook al gearresteerd. Hij had explosieven bij zich. Een paar dagen daarvoor pakte de politie twee jongens (15 en 16 jaar oud) in de buurt op, ook zij hadden goederen in bezit die 'gebruikt worden bij het plegen van aanslagen', meldde de politie toen. Verder werd een 24-jarige man veroordeeld tot een jaar celstraf voor het voorbereiden van een aanslag bij het huis van Van Uffelen. Een 27-jarige man moet twee jaar de gevangenis in voor betrokkenheid bij het veroorzaken van een explosie bij het huis.  \"Door deze aanhoudingen is de burgemeester voornemens om de sluiting van de woning (nogmaals) 3 maanden te verlengen\", staat in een e-mail van de gemeente in handen van de regionale omroep Rijnmond. \"Er is nog steeds sprake van dreiging en gevaar.\" Het besluit is genomen in overleg met de politie en het Openbaar Ministerie en is \"geen makkelijke keuze geweest, omdat deze zaak alleen maar verliezers kent\", schrijft de gemeente in de mail. De situatie is ook voor omwonenden gevaarlijk, schrijft de gemeente. In april sprak Van Uffelen met Rijnmond en zei toen dat verhuizen geen optie is. \"Dat is het verplaatsen van het probleem. Ik vind het waanzinnig vervelend voor de buren. Honderd procent. En het is pleuris-erg dat het allemaal aan mij gerelateerd is.\" In het interview met Rijnmond zei Van Uffelen niet te weten wat de reden van de aanslagen is. \"Ik heb geen brief ontvangen en ik word ook niet afgeperst. Er lag alleen een keer een spandoek met 'betalen' erop.\" "}, {"ID": 2520847, "url": "https://nos.nl/artikel/2520847-woningbouwplannen-coalitie-meer-geld-en-vernieuwende-grondmaatregelen", "title": "Woningbouwplannen coalitie: meer geld en vernieuwende grondmaatregelen", "date_time": "2024-05-17T16:12:51+0200", "text": "De nieuwe coalitie noemt het terugdringen van het woningtekort een topprioriteit. Net als het huidige demissionaire kabinet willen de vier partijen dat er jaarlijks 100.000 woningen bij komen. Maar om dat voor elkaar te krijgen, zijn wel nieuwe maatregelen aangekondigd. Nieuw is bijvoorbeeld dat er jaarlijks 1 miljard euro wordt uitgetrokken om de woningbouw te stimuleren en ook nog eens een half miljard voor de infrastructuur rond die nieuwe woningen. Ook wil de coalitie meer gebieden aanwijzen voor grootschalige woningbouw, bij voorkeur rond bestaande infrastructuur zoals wegen en spoor. En er moet sneller gebouwd worden, door bijvoorbeeld bezwaarprocedures te beperken.  De branchevereniging van woningbouwbedrijven is positief. Voorgestelde maatregelen als het verlagen van bouwkosten, het beschikbaar maken van bouwgrond en het moeilijker maken om in beroep te gaan bij bouwprocedures, ziet de branche als essentieel. \"Het is cruciaal dat we de bureaucratische hindernissen wegnemen\", zegt WoningBouwersNL-voorzitter Jac Vries. De bouwbedrijven vinden 1 miljard steun wel te weinig. Als er geen 3 tot 5 miljard komt, zijn ze naar eigen zeggen genoodzaakt om relatief veel duurdere woningen bouwen, zodat ze toch winst kunnen maken. Maar de nieuwe coalitie wil, net als het demissionaire kabinet, dat twee derde van alle nieuwe woningen 'betaalbaar' wordt. Ook opvallend: de coalitie wil dat woningcorporaties meer goedkopere huurwoningen voor middeninkomens kunnen bouwen. Dat wordt nu bemoeilijkt door EU-regels die dat als staatssteun zien. De coalitie wil daarom in Brussel inzetten op versoepeling van die regels.  De coalitie heeft verder opmerkelijke plannen om het grondbeleid te veranderen. Er moeten twee nieuwe belastingen komen om sneller en makkelijker te kunnen bouwen. Enerzijds gaat het om een belasting op de waardestijging van grond, de zogeheten planbatenheffing. Verder moet er een belasting komen op braakliggende grond met een woonbestemming. Die eerste heffing werkt als volgt. Landbouwgrond heeft nu bijvoorbeeld gemiddeld een waarde van zo'n 8 euro per vierkante meter. Maar dat verandert als een gemeente de bestemming wijzigt naar woningbouwgrond. Bouwkavels op het platteland kostten in 2022 namelijk gemiddeld zo'n 370 euro per vierkante meter.  Nu komt een belangrijk deel van die waardestijging bij de oorspronkelijke grondeigenaar terecht. Maar met de nieuwe heffing wordt die winst afgeroomd door de gemeente. En de opbrengsten van die heffing moeten van de coalitie gebruikt worden om nieuwe woonwijken bereikbaar te maken en betaalbare huizen te bouwen. . Woningmarkteconoom Stefan Groot van Rabobank is positief over het plan. \"Ik ben echt een voorstander hiervan. We moeten wel gaan kijken wat precies mogelijk is, want het betreft een complexe maatregel om uit te voeren en ook internationaal is er nog niet veel ervaring mee.\"  Het tarief van de heffing moet alleen niet te hoog worden, zegt Groot. \"Dan blijft het ook voor de oorspronkelijke eigenaar aantrekkelijk om grond te verkopen voor woningbouw. Want die maakt nog steeds voldoende winst.\" Ook Erik de Leve van adviesbureau Stec Groep is positief. \"Je maakt ook speculatie op de grondmarkt een stuk minder interessant. De kans is groot dat partijen die alleen in grond handelen en niet betrokken zijn bij woningbouw ertussenuit verdwijnen door zo'n belasting.\" Maar niet iedereen is gelukkig met het plan. Jan Fokkema, directeur van Neprom, de branchevereniging voor projectontwikkelaars, noemde het afromen van de waardestijging vorig jaar al een ingewikkeld proces met weinig kans van slagen. \"Op die manier zal de woningbouw eerder vertragen dan versnellen.\"  Dan de tweede grondmaatregel: een belasting op ongebouwde grond met een woonfunctie. Dat moet ertoe leiden dat projectontwikkelaars minder treuzelen met een bouwproject omdat ze bijvoorbeeld verwachten dat ze over een paar jaar meer kunnen verdienen aan de woningen die ze gaan bouwen. Volgens De Leve kan dit werken, maar is het wel een balanceeract. \"Als je een te laag bedrag als belasting vraagt dan zet het misschien weinig zoden aan de dijk, omdat de grondeigenaar die belasting dan gewoon voor lief neemt. Maar als het bedrag te hoog is dan kan het nieuwbouw frustreren. Want dan zijn ontwikkelaars misschien niet meer bereid om in een gebied te investeren, vanwege de extra risico's door zo'n belasting.\" Vertraging komt volgens hem namelijk niet alleen door afwachtende ontwikkelaars. Ook bijvoorbeeld personeelstekorten of langslepende procedures kunnen bouwprojecten vertragen. Terwijl die belasting wel betaald moet worden."}, {"ID": 2520841, "url": "https://nos.nl/artikel/2520841-makelaars-en-hypotheekadviseurs-opgepakt-in-onderzoek-naar-hypotheekfraude", "title": "Makelaars en hypotheekadviseurs opgepakt in onderzoek naar hypotheekfraude", "date_time": "2024-05-17T15:54:34+0200", "text": "De recherche heeft in een onderzoek naar hypotheekfraude in de regio Amsterdam tien mensen opgepakt die werken in de makelaardij, bij administratiekantoren of als hypotheekadviseur. Het gaat om mensen tussen de 23 tot en met 45 jaar oud. Behalve van hypotheekfraude worden ze ook verdacht van witwassen, oplichting en valsheid in geschrifte. De hoofdverdachte hield zich volgens de politie bezig met grootschalige hypotheekfraude. Daarbij werden vervalste inkomensgegevens, naar boven gecorrigeerde jaarcijfers en fictieve dienstverbanden gebruikt. Veel van zijn klanten zijn arbeidsmigranten. In het onderzoek doorzocht de politie ook negen panden in Amsterdam, Almere, Badhoevedorp en Zaandam. Het gaat om een makelaarskantoor, hypotheekadvieskantoren en administratiekantoren. Ook doorzocht de politie zeven kluizen. Daarin zaten verschillende dure spullen, zoals horloges, sieraden en contant geld. "}, {"ID": 2520839, "url": "https://nos.nl/artikel/2520839-tieners-missen-eindexamen-vanwege-reanimatie-man-82-in-papendrecht", "title": "Tieners missen eindexamen vanwege reanimatie man (82) in Papendrecht", "date_time": "2024-05-17T15:21:23+0200", "text": "Twee tieners hebben gisteren in Papendrecht hun eindexamen gemist omdat ze onderweg naar school hielpen met de reanimatie van een man. De jongen (15) en het meisje (16) mogen het examen Nederlands volgende maand alsnog maken, schrijft de regionale omroep Rijnmond. De 15-jarige Manuel uit Papendrecht zag gistermiddag vlak voor de start van zijn examen een man bewusteloos op straat liggen. Hij had geen telefoon bij zich om 112 te bellen omdat telefoons verboden zijn tijdens het eindexamen. Hij zag schoolgenoot Araceli op de fiets en riep haar. Zij had wel een telefoon bij zich. Samen belden ze het alarmnummer en kort daarna kregen burgerhulpverleners die in de buurt wonen een bericht dat er een reanimatie nodig was. Het leidde ertoe dat een medewerker van een dokterspraktijk kwam helpen. Manuel en Araceli boden ook hulp, onder meer door hun jas onder het hoofd van de man te leggen.  Ondertussen kreeg de moeder van de 15-jarige jongen een telefoontje van school: waarom is uw zoon niet aanwezig bij het examen? Ze vertelde de school dat hij er allang had moeten zijn, terwijl ze ondertussen sirenes buiten hoorde. In een 112-melding op internet las ze dat er sprake was van een 'medisch ongeval' bij haar in de buurt. \"Als een kip zonder kop ben ik op de route van Manuel gaan fietsen. Ik zie zijn fiets staan, maar hem niet en iemand anders zie ik op de grond liggen. Stond Manuel met de politie te praten, mijn hart zat in mijn keel\", schrijft zijn moeder op Facebook. De 82-jarige man is na een succesvolle reanimatie met een hartslag naar het ziekenhuis gebracht. Hoe het nu met hem gaat, is niet bekend. Beide tieners waren erg onder de indruk van de situatie en hebben nazorg gekregen van de politie en de school.  Het examen was echter al lang en breed begonnen en de school maakt geen uitzonderingen voor laatkomers. \"Als je meer dan een half uur te laat bent, mag je helaas niet meer deelnemen\", vertelt een woordvoerder van middelbare school CSG De Lage Waard. \"Maar ze mogen het examen halverwege juni inhalen en dat examen telt dan gewoon als hun eerste kans.\" De vader van de jongen is zeker niet boos dat zijn zoon het examen gemist heeft. \"We zijn trots op Manuel. Mensenlevens gaan voor examens, altijd.\" "}, {"ID": 2520836, "url": "https://nos.nl/artikel/2520836-paul-mccartney-als-eerste-britse-muzikant-miljardair-met-hulp-van-beyonce", "title": "Paul McCartney als eerste Britse muzikant miljardair, met hulp van Beyonc\u00e9", "date_time": "2024-05-17T14:59:22+0200", "text": "Paul McCartney is de eerste Britse muzikant die met zijn muziek miljardair is geworden. Dat blijkt uit een lijst van The Sunday Times over de rijkste Britten. Volgens de krant heeft de Beatle-muzikant afgelopen jaar 50 miljoen pond verdiend met zijn tournee en zijn muziek. Daar kwam ook nog een beetje hulp van Beyonc\u00e9 bij kijken. Zij heeft een cover van het Beatles-nummer Blackbird op haar laatste album staan, wat medecomponist McCartney royalty's oplevert. In de lijst van de rijkste Britten staat McCartney op plek 165 met zijn geschatte vermogen van 1 miljard pond. Op plek \u00e9\u00e9n staat Gopi Hinduja, een zakenman met een vermogen van ruim 37 miljard pond. McCartney is niet de enige muzikant in de lijst: ook Elton John staat erin, op plek 291 met een vermogen van 470 miljoen pond. Daartussen prijken nog enkele andere opvallende namen. Koning Charles staat op plek 258, met een vermogen van 610 miljoen pond. De Britse premier Sunak is volgens The Sunday Times iets rijker, op plek 245 met 651 miljoen pond.  Vorige maand meldde het Amerikaanse zakenblad Forbes dat ook Taylor Swift een miljard heeft verdiend puur door haar muziek en optredens, al was dit in dollars (wat neerkomt op een kleine 800 miljoen pond). Haar wereldtournee genereert in een halfjaar een grotere omzet dan de omvang van de economie in veel kleine landen in een jaar. The Sunday Times heeft ook een lijst gemaakt met veertig rijkste Britten onder de 40. Daar zien we meer muzikanten. Ed Sheeran staat op plek 10 met 340 miljoen pond, Harry Styles op plek 17 met 175 miljoen pond en Adele op 19 met 170 miljoen pond. "}, {"ID": 2520833, "url": "https://nos.nl/artikel/2520833-man-die-verdacht-wordt-van-vernielen-schermen-uva-is-palestijnse-asielzoeker", "title": "Man die verdacht wordt van vernielen schermen UvA is Palestijnse asielzoeker", "date_time": "2024-05-17T14:35:28+0200", "text": "De man die deze week werd aangehouden voor het kapotslaan van beeldschermen in een gebouw van de Universiteit van Amsterdam (UvA) is een Palestijnse asielzoeker. Hij ontkent dat hij spullen heeft vernield, zegt zijn advocaat tegen de NOS. Volgens de verdachte heeft de politie de verkeerde op het oog. \"Hij heeft het gevoel dat hij willekeurig is uitgekozen\", zegt zijn raadsman Ronald Bakker. De politie lijkt zich te baseren op camerabeelden. Op beelden van het protest van afgelopen maandag is te zien dat enkele in het zwart geklede personen met gezichtsbedekking forse vernielingen aanrichten in een UvA-gebouw op de Roeterseilandcampus. Een van de mensen slaat beeldschermen kapot en trekt planken uit een kast. Uit een analyse van de beelden door de NOS en Nieuwsuur blijkt dat het gaat om de man die later die avond op de Dam in Amsterdam werd aangehouden door agenten in burger; hij is op beelden te herkennen aan zijn postuur en delen van zijn kleding. De politie bevestigt dat het om deze verdachte gaat.  De 35-jarige activist is geboren in Jordani\u00eb en kwam vorig jaar naar Nederland. Zijn asielprocedure loopt nog. Hij staat geregistreerd in een asielzoekerscentrum in Hardenberg. Volgens zijn advocaat voelt hij zich vanwege zijn Palestijnse afkomst erg betrokken bij het studentenprotest. De man heeft zelf ook gestudeerd en kwam vaker op de UvA om \"voorlichting te geven\", zegt de advocaat. Hij woonde ook eerdere demonstraties bij de UvA bij, zoals afgelopen maandag, toen het ABC-gebouw werd bezet. De man was toen inderdaad in het zwart gekleed, bevestigt zijn advocaat. Volgens hem was dat om onherkenbaar te blijven uit angst voor eventuele gevolgen van het bijwonen van de demonstratie, maar niet om vernielingen te kunnen aanrichten. De advocaat zegt niet te weten wie de vandalen dan wel zijn.  Eerder deze week zei een groep die zich het 'zwarte blok' noemt verantwoordelijk te zijn voor de vernielingen in het universiteitsgebouw. Wie deze personen in het zwart precies zijn en wat hun relatie met de Universiteit van Amsterdam is, blijft grotendeels onduidelijk. In een anonieme verklaring zei de groep dat er ook studenten in het zwarte blok zitten. Kijk hier terug hoe het protest maandag verliep:  Gisteren stonden drie verdachten terecht voor geweld tegen de politie tijdens UvA-protesten een week eerder. Ook zij waren in het zwart gekleed en droegen gezichtsbedekking. Een verdachte studeert momenteel aan de UvA, de andere twee niet.  Ook de 35-jarige Palestijnse verdachte staat binnenkort terecht op een snelrechtzitting. Tot die tijd blijft hij vastzitten. Behalve van vernieling wordt hij verdacht van verzet bij zijn aanhouding. Ook daarvan was geen sprake, zegt zijn advocaat. Op beelden van de arrestatie is te zien dat de man probeert te vluchten. Bakker: \"Op eerdere demonstraties zijn gewelddadige types afgekomen. Dus als je mensen op je af ziet komen die niet herkenbaar zijn als politie, is het niet gek dat je ervandoor probeert te gaan.\"  Ondertussen gaan de pro-Palestijnse protesten op universiteiten in het hele land door. In Amsterdam is het Bushuis van de Universiteit van Amsterdam aan de Kloveniersburgwal vanochtend gesloten op last van het bestuur van de faculteit der geesteswetenschappen. Een woordvoerder van de UvA zegt dat de faculteit \"signalen kreeg dat dit nodig is\". Bij de Vrije Universiteit in Amsterdam is vandaag een actie met zo'n 150 pro-Palestijnse demonstranten, schrijft persbureau ANP. Op het plein van de universiteitscampus in Amsterdam-Zuid hebben sommige actievoerders Palestijnse vlaggen bij zich en is er een spandoek te zien die de universiteit oproept de banden met Isra\u00ebl te verbreken. In Leiden protesteerden demonstranten vandaag zo'n acht uur op het universiteitsterrein aan het Rapenburg. Er waren volgens een woordvoerder van de universiteit enkele tientallen actievoerders die tenten hadden neergezet en leuzen scandeerden. In Maastricht zijn vijf studenten sinds woensdagnacht in hongerstaking. Eerst waren zij volgens een woordvoerder van de universiteit met zes, \"maar \u00e9\u00e9n heeft zich bedacht\". Op het terrein van de Radboud Universiteit in Nijmegen staat al dagenlang een tentenkamp. Gisteren, aan het einde van de dag, stonden er zo'n vijftig tenten, zegt een woordvoerder van de universiteit. Volgens universiteitsblad Vox zijn er vannacht weer tenten bij gekomen. "}, {"ID": 2520829, "url": "https://nos.nl/artikel/2520829-joost-klein-ontkent-elk-strafbaar-feit-moet-mogelijk-begin-juni-voorkomen", "title": "Joost Klein ontkent 'elk strafbaar feit', moet mogelijk begin juni voorkomen", "date_time": "2024-05-17T14:14:10+0200", "text": "Joost Klein ontkent \"elk strafbaar feit\". Dat zegt zijn advocaat in Zweedse media in een reactie op het incident bij het songfestival tijdens de halve finale op donderdag. Volgens Kleins advocaat Jan-\u00c5ke F\u00e4lt was er een afspraak tussen Klein en de leiding; hij zou niet gefotografeerd worden als hij van het podium afkwam. Er stond volgens de advocaat toch iemand met een camera, die niet luisterde naar Klein toen hij vroeg om te stoppen met filmen. Vervolgens zou de artiest de camera hebben weggeduwd. \"Hij ontkent dat hij deze persoon heeft bedreigd\", aldus F\u00e4lt. De artiest moet volgens zijn advocaat mogelijk begin juni voorkomen in het Zweedse Malm\u00f6. Volgens F\u00e4lt is de politie nog bezig met het onderzoek. Het lokale Openbaar Ministerie en de rechtbank kunnen dat nieuws niet bevestigen.  Een tv-medewerker van het Songfestival deed vorige week aangifte van een incident achter de schermen. Volgens omroep AVROTROS zou de artiest \"een dreigende beweging\" hebben gemaakt naar de vrouw, omdat zij hem tegen gemaakte afspraken in zou hebben gefilmd. De Zweedse politie onderzocht de zaak, waarna Songfestival-organisator EBU besloot om Klein uit te sluiten voor de finale van het evenement. AVROTROS noemde de diskwalificatie van Klein \"disproportioneel\" en zei geschokt te zijn door het besluit. Klein zelf heeft nog niet gereageerd. De EBU zei maandag in een verklaring nog altijd volledig achter het besluit te staan om Klein te diskwalificeren, en dat dit besluit unaniem was genomen. "}, {"ID": 2520826, "url": "https://nos.nl/artikel/2520826-nsc-leider-omtzigt-en-plasterk-in-gesprek-over-onderlinge-verhouding", "title": "NSC-leider Omtzigt en Plasterk in gesprek over onderlinge verhouding", "date_time": "2024-05-17T14:02:03+0200", "text": "Pieter Omtzigt en Ronald Plasterk hebben vandaag een gesprek gehad om de onderlinge verhouding te verbeteren. De NSC-leider en zijn partij hebben op verschillende vlakken twijfels over Plasterk als minister-president. Dat melden bronnen aan de NOS. De manier waarop Plasterk vandaag excuses maakte over de kwestie met de dienstauto, onaangekondigd en via een ingezonden briefje in De Telegraaf, hielp daar niet bij. Daarnaast hebben Omtzigt en Plasterk tijdens Plasterks periode als informateur verschillende aanvaringen gehad, die verder gingen dan de kwestie met de dienstauto. Omtzigt verweet Plasterk dat hij wekenlang brieven over de staat van de overheidsfinanci\u00ebn op zijn bureau had laten liggen. Plasterk verweet Omtzigt dat hij te weinig respect toonde voor het \"instituut informateur\" door de breuk in de formatie eerst met de pers te delen en daarna pas met hem.  Verder is er nog het onderzoek van het UMC Amsterdam naar aanleiding van een publicatie van NRC. Volgens de krant verdienden Plasterk en zijn zakenpartners miljoenen aan medische patenten, terwijl een wetenschapper die ook had meegewerkt niets kreeg. UMC Amsterdam wil weten hoe dit zit. Voor de jongerenafdeling van de partij van Omtzigt - Jong Sociaal Contract - is dit reden om Plasterk geen premier te maken. \"Heel leuk deze excuses, maar de vorige informateur Gom van Strien moest aftreden vanwege fraudeonderzoek. Waarom zou Plasterk dan wel premier mogen worden, nog tijdens een fraudeonderzoek?\", schrijft de jongerenafdeling op X. \"Nieuw Sociaal Contract, rug recht houden!\" Deze kwestie weegt zo mogelijk nog zwaarder dan de onderlinge irritaties. Van NSC is bekend dat zij als nieuwe partij hun Kamerleden aan een strenge selectie hebben onderworpen om te voorkomen dat de partij in verlegenheid zou worden gebracht door zaken uit iemands verleden. Die strenge selectie zal de partij ook voor de premierskandidaat willen hanteren.  Officieel is Plasterk nog geen premierskandidaat. Zelf heeft hij er in het openbaar nog niets over gezegd. Maar het is in Den Haag geen geheim dat Plasterk in elk geval de kandidaat is van PVV-leider Wilders, die als grootste partij een voorstel mag doen. De NOS heeft Wilders gevraagd om een reactie op de ontwikkelingen van vandaag en de mogelijke kandidatuur van Plasterk. Hij heeft nog niet gereageerd. De uitkomst van het gesprek is onbekend. Geen van de betrokkenen was op vrijdagavond bereikbaar voor commentaar. "}, {"ID": 2520825, "url": "https://nos.nl/artikel/2520825-poetin-russisch-leger-is-uit-op-bufferzone-bij-charkiv", "title": "Poetin: Russisch leger is uit op bufferzone bij Charkiv", "date_time": "2024-05-17T13:59:13+0200", "text": "De Russische president Poetin zegt dat het Russische offensief in de regio rond Charkiv bedoeld is om een bufferzone bij de grens in te stellen. Hij zegt zo aanvallen op de Russische regio Belgorod te willen voorkomen. Op een persconferentie tijdens zijn staatsbezoek aan China legde hij de schuld bij Oekra\u00efne. \"Ze hebben het er zelf naar gemaakt, omdat ze woonwijken in de grensregio bleven bestoken, zoals Belgorod\", aldus Poetin. \"Ik heb eerder gewaarschuwd dat als ze dat bleven doen, wij genoodzaakt zouden zijn een veiligheidszone in te stellen.\" Poetin werd gevraagd naar de aanval tijdens zijn bezoek aan het Chinese Harbin:  Poetin zei dat verovering van Charkiv, de tweede stad van het land, niet het doel is van de aanval. \"Op dit moment zijn daar geen plannen voor\", stelde hij.  \"De verklaring van Poetin klinkt plausibel, maar het is lastig er harde conclusies aan te verbinden. Hij heeft wel vaker dingen gezegd die haaks stonden op wat er daarna is gebeurd. Zoals de verzekering in 2022 dat Rusland er niet op uit was Oekra\u00efens grondgebied in te nemen, terwijl sindsdien inmiddels vier Oekra\u00efense regio's door Rusland zijn geannexeerd. Ook nu zal de tijd leren wat de werkelijke bedoeling is achter het offensief in de provincie Charkiv. Onttrekken van Oekra\u00efense troepen aan andere delen van het front blijft ook een voor de hand liggend motief.\" Russische troepen begonnen ongeveer een week geleden met hernieuwde aanvallen aan het front bij Charkiv. Na een patstelling van anderhalf jaar maakt Rusland daar significante vorderingen.  Oekra\u00efne heeft troepen moeten terugtrekken en de bevolking ge\u00ebvacueerd:  Bevelhebber Syrsky van het Oekra\u00efense leger zei vandaag dat de Russen aan het front actief zijn over een breedte van 70 kilometer. Dat betekent dat Oekra\u00efne zijn troepen moet spreiden en zelfs reservetroepen nodig heeft om weerstand te bieden. Het leger kampt daarnaast met grote tekorten aan munitie door het lang uitblijven van nieuwe Amerikaanse steun.  Oekra\u00efne zelf heeft afgelopen nacht een grote aanval op de door Rusland bezette Krim uitgevoerd. Daarbij werden volgens de Russische autoriteiten zeker 51 drones uit de lucht gehaald en zes zeedrones onschadelijk gemaakt. Nog eens 44 werden bij het aangrenzende Russische Novorossiejsk neergehaald. Volgens Oekra\u00efne waren de Russische Zwarte Zeevloot en een luchtmachtbasis het doelwit. Uit satellietfoto's zou duidelijk zijn geworden dat er zeker drie straaljagers zijn vernietigd. Ook zouden brandstoftanks in brand zijn gevlogen. "}, {"ID": 2520818, "url": "https://nos.nl/artikel/2520818-slowaakse-premier-fico-bij-bewustzijn-maar-is-er-nog-wel-slecht-aan-toe", "title": "Slowaakse premier Fico bij bewustzijn, maar is er nog wel slecht aan toe", "date_time": "2024-05-17T13:05:20+0200", "text": "De Slowaakse premier Fico heeft een nieuwe operatie moeten ondergaan en ligt nog altijd op de intensive care in de stad Bansk\u00e1 Bystrica. Dat meldt de vicepremier en minister van Defensie Kalinak. De directeur van het ziekenhuis meldt dat Fico bij bewustzijn is, maar zijn toestand is nog altijd ernstig. Kalinak zegt hoopvol te zijn nu hij ziet dat de gezondheidssituatie van Fico vooruitgaat. Volgens Slowaakse media zullen de artsen van Fico maandag verder overleggen over zijn gezondheidssituatie en de mogelijkheid hem te verplaatsen naar de hoofdstad Bratislava.  Fico werd woensdag neergeschoten in Handlov\u00e1, op ongeveer 150 kilometer van de hoofdstad. Na een operatie van vijf uur was de toestand van de premier stabiel, maar nog altijd ernstig. Aankomend president Pellegrini van Slowakije zei gisteren dat hij kort met Fico heeft kunnen spreken. Een man van 71 is opgepakt. Volgens de Slowaakse autoriteiten had de man, die een wapenvergunning had, een politiek motief voor de moordpoging: hij is het niet eens met het beleid van Fico.  Bekijk hier beelden van het moment dat de dader zijn wapen trekt:  "}, {"ID": 2520817, "url": "https://nos.nl/artikel/2520817-koperdiefstal-in-schiedam-honderden-huizen-zeker-tot-17-00-uur-zonder-stroom", "title": "Koperdiefstal in Schiedam, honderden huizen zeker tot 17.00 uur zonder stroom", "date_time": "2024-05-17T12:53:22+0200", "text": "In Schiedam zitten enkele honderden huizen zonder stroom door een koperdiefstal in een transformatorhuisje. De storing duurt nog zeker tot 17.00 uur, meldt netbeheerder Stedin. De netbeheerder zegt dat het om een \"levensgevaarlijke\" diefstal gaat. \"De dieven mogen van geluk spreken dat ze niet zijn ge\u00eblektrocuteerd\", zegt een woordvoerder tegen de regionale omroep Rijnmond.  De politie laat aan een persfotograaf ter plaatse weten dat er sprake was van piekstroom - een hogere spanning over het stroomnet - als gevolg van de diefstal. Hierdoor zouden elektrische apparaten in veel woningen beschadigd zijn geraakt. Het is nog niet duidelijk hoeveel huishoudens hierdoor getroffen zijn. Volgens de veiligheidsregio wordt er rekening mee gehouden dat de situatie \"langdurige gevolgen heeft voor de leefbaarheid in de woningen\". Er zijn veel hulpdiensten aanwezig in de buurt van het transformatorhuisje aan de Burgemeester Honnerlage Gretelaan. Stedin is ondertussen bezig om de storing te verhelpen. "}, {"ID": 2520815, "url": "https://nos.nl/artikel/2520815-kunstmatige-intelligentie-helpt-politie-ontploft-vuurwerk-te-herkennen", "title": "Kunstmatige intelligentie helpt politie ontploft vuurwerk te herkennen", "date_time": "2024-05-17T12:52:04+0200", "text": "Met een nieuwe app moet het voor de politie een stuk makkelijker worden om te achterhalen welk zwaar vuurwerk is gebruikt bij incidenten. Het Nederlands Forensisch Instituut (NFI) heeft de applicatie ontwikkeld en daarbij gebruik gemaakt van kunstmatige intelligentie. Volgens Ruud van Es, teamchef van de forensische opsporing bij de politie Den Haag, krijgen agenten wekelijks te maken met vuurwerkincidenten. Zo wordt zwaar vuurwerk gebruikt voor bijvoorbeeld aanslagen op woningen. Ook ziet de politie het vuurwerk bij rellen en demonstraties. Om snel te kunnen achterhalen welk vuurwerk is gebruikt, kunnen agenten een foto maken van de overgebleven vuurwerksnippers en die uploaden op een site. De site zoekt dan razendsnel foto's van vergelijkbare snippers en helpt de politie bij het achterhalen om welk vuurwerk het gaat. De politie en het NFI laten zien hoe de applicatie werkt:  De foto's komen uit een database die is aangelegd in samenwerking met de Explosieven Opruimingsdienst Defensie (EOD). Die hebben honderden stukken zwaar vuurwerk opgeblazen. Daarna zijn duizenden snippers verzameld en met hoge kwaliteit gefotografeerd.  Politiechef Van Es is blij met de nieuwe applicatie. Het zou de politie kunnen helpen in de strijd tegen de vele ontploffingen bij woningen, winkels en horeca. Door het vuurwerk te analyseren kunnen verbanden tussen incidenten worden gelegd. Van Es ziet meer kansen: \"Als een dader vlucht en we vinden bij een aanhouding vergelijkbaar vuurwerk in zijn zakken, dan is dat een enorme plus in een eventuele rechtszaak\". Die hulp is hard nodig, omdat het moeilijk is om daders te vinden. De politiechef merkt dat mensen bij wie een explosief af is gegaan, niet het achterste van hun tong laten zien. \"Heel vaak zitten we dan toch te peuren in een crimineel milieu.\"  Het trainen van het algoritme was volgens NFI-datawetenschapper Kim de Bie best lastig. \"Sommige soorten vuurwerk lijken veel op elkaar. Zwart papier met witte letters komt vaak voor. Daar hebben we geprobeerd extra voorbeelden van te verzamelen.\" Volgens NFI-deskundige Jan Dalmolen moet de applicatie de onderzoekers voor veel tijdswinst opleveren. \"Wij kunnen dit ook, maar AI kan dit een stuk sneller dan wij.\" "}, {"ID": 2520808, "url": "https://nos.nl/artikel/2520808-ronald-plasterk-lijkt-in-voetsporen-te-willen-treden-van-zijn-voorbeeld-joop-den-uyl", "title": "Ronald Plasterk lijkt in voetsporen te willen treden van zijn voorbeeld Joop den Uyl", "date_time": "2024-05-17T11:56:48+0200", "text": "\"Als het land roept, moet je goede redenen hebben om nee te zeggen\", zei Ronald Plasterk een paar maanden geleden bij zijn aanstelling als verkenner. En blijkbaar heeft het land nog een keer geroepen, want de mogelijkheid bestaat dat de 67-jarige oud-wetenschapper en voormalige PvdA-minister Mark Rutte gaat opvolgen als minister-president. Dat hij het wordt is nog niet zeker, maar het is in Den Haag geen geheim dat Plasterk in elk geval de kandidaat is van PVV-leider Wilders. Geen van de betrokkenen heeft in het openbaar al iets gezegd over de kwestie. Wel stond er vandaag een ingezonden briefje van Plasterks hand in De Telegraaf dat boekdelen lijkt te spreken over zijn ambitie. In het briefje maakt hij excuses aan NSC-leider Omtzigt voor een incident tijdens een eerdere ronde in de formatie. Als de beoogd premier van het meest rechtse kabinet ooit een voorbeeld heeft gehad, dan is dat juist de premier van het meest linkse kabinet uit de Nederlandse geschiedenis: Joop den Uyl. Als jonge student werd Plasterk mede uit bewondering voor Den Uyl lid van de PvdA, de partij die hem nu mogelijk zal royeren. Den Haag is voor Plasterk bekend terrein. Hij werd er in 1957 geboren, in een nieuwbouwwijk, en doorliep er zijn schoolcarri\u00e8re. Veel later keerde hij terug naar de Hofstad als minister. Ook was hij enige jaren Tweede Kamerlid. In de tussenliggende jaren maakte hij naam in de wetenschap en maakte hij indruk als scherpzinnig columnist in diverse media. In Leiden studeerde hij biologie en promoveerde hij op een proefschrift over genetisch onderzoek naar de platworm. In die studententijd ging Plasterk ook politiek bedrijven: begin jaren 80 was hij een paar jaar Leids gemeenteraadslid voor de PvdA.  Plasterk ontwikkelde zich, (in de woorden van de Nederlandse Organisatie voor Wetenschappelijk Onderzoek) tot \"een van de meest briljante, ondernemende en aansprekende onderzoekers op het gebied van de moleculaire biologie\". Hij bekleedde functies bij allerlei gerenommeerde instituten, maar schortte zijn wetenschappelijke carri\u00e8re in 2007 op toen de politiek weer aan hem begon te trekken.  In de jaren daarvoor had Plasterk zich al ontwikkeld als uitgesproken (politiek) commentator in zijn columns voor de Volkskrant en in Buitenhof. In aanloop naar de Tweede Kamerverkiezingen van 2006 schreef hij mee aan het verkiezingsprogramma van de PvdA. Dat resulteerde in een ministerschap voor hem in het kabinet-Balkenende IV dat na die verkiezingen gevormd werd. Opvallend feit: als minister van Onderwijs, Cultuur en Wetenschap zette Plasterk zich in voor de internationalisering van het universitaire onderwijs. Iets waarover formerende partijen nu kritisch zijn met het oog op het tegengaan van migratie. Onder Plasterks bewind werden de uit GeenStijl voortgekomen omroep PowNed en het aan De Telegraaf gelieerde WNL toegelaten tot het publieke bestel. Het leverde hem de liefkozende bijnaam 'ome Roon' op van PowNed-verslaggever Rutger Castricum.  Hij nam ook de culturele component van zijn baan serieus; vanwege Plasterks alomtegenwoordigheid op culturele evenementen noemde zijn opvolger Rouvoet (ChristenUnie) hem \"minister van Feesten en Partijen\". PVV-leider Wilders, toen oppositiepoliticus, had een soortgelijke kwalificatie: minister van IJdelheid. \"Tv-show na tv-show erop los brabbelend\", voegde hij daaraan toe. Na de val van het kabinet over Uruzgan werd Plasterk op plek drie van de PvdA-lijst gezet. Eenmaal in de Kamer werd hij financieel woordvoerder, dat was in de tijd van het kabinet-Rutte I (het kabinet dat door de PVV werd gedoogd). Over toenmalig fractiegenoot Frans Timmermans - mogelijk de komende tijd zijn grootste opponent als oppositieleider - zei hij later: \"Die heeft een halfjaar niks gedaan.\" Tussen de twee gaat overigens geen liefde verloren; de fractie van GroenLinks-PvdA onder leiding van Timmermans stemde onlangs tegen de motie om Plasterk tot informateur te benoemen. En het advies van verkenner Plasterk dat PVV, VVD, NSC en BBB verder moesten gaan praten werd als \"onverstandig\" gekwalificeerd.  Na een paar jaar Kamerlidmaatschap en een mislukte poging om leider van de PvdA te worden, werd Plasterk in 2012 minister van Binnenlandse Zaken in het kabinet-Rutte II. Dat ministerschap wordt algemeen niet gezien als een onverdeeld succes. Plannen om provincies te laten fuseren strandden en het lukte Plasterk ook niet om de Provinciale Staten en Gedeputeerde Staten in te krimpen. Zijn positie kwam in gevaar toen bleek dat hij onjuiste informatie had verstrekt over het werk van de Nederlandse geheime diensten. Bijna de hele oppositie steunde een motie van wantrouwen tegen Plasterk, wat niet genoeg was om hem weg te sturen. Nadat het kabinet de rit had uitgezeten, verliet Plasterk Den Haag om terug te keren in de wereld van de wetenschap. Hij richtte een bedrijf op dat immuuntherapie\u00ebn tegen kanker ontwikkelt. Met de patenten daarop vergaarde hij miljoenen. Of dat helemaal gegaan is zoals het hoort, is onderwerp van discussie, bleek onlangs uit berichtgeving van NRC. Het Amsterdam UMC doet onderzoek naar de kwestie.  Na zijn laatste ministerschap pakte Plasterk ook een andere rol weer op. Die van columnist, voor De Telegraaf dit keer. In die columns dreef hij de afgelopen jaren steeds verder weg van de PvdA. Hij nam in de krant regelmatig afstand van de standpunten van de partij, bijvoorbeeld op het gebied van klimaat en stikstof. Overigens meende hij dat hij zelf in de traditie stond van de PvdA van Den Uyl, die het als intellectueel opnam voor de arbeiders. Hij was zelf dus als jong student lid geworden van de PvdA uit bewondering voor Den Uyl. Later begreep hij uit de biografie De Gedrevene dat Den Uyl 'geen heilige' was, maar wel \"als intellectueel met succes de brug wist te slaan naar de gewone mensen\". \"Die ambitie moet de PvdA hervinden om een grote volkspartij te worden\", en dat betekende in elk geval: breken met GroenLinks, zo schreef hij in De Telegraaf. Met zijn mogelijke nieuwe baan lijkt Plasterk definitief afstand te nemen van de PvdA, of de partij in ieder geval van hem. De PvdA heeft namelijk de mogelijkheid om iemand te royeren die in een PvdA-loos kabinet gaat zitten. En dan komt er na 46 jaar een einde aan zijn partijlidmaatschap.  In zijn laatste column, een dag na de verkiezingen, schreef Plasterk dat hij het \"heel gezond\" vindt dat er \"zo af en toe een politieke wisseling van de wacht plaatsvindt\". Hij vond dat \"recht moet worden gedaan aan de politieke uitslag\" en benadrukte dat PVV, NSC, BBB en VVD samen een ruime meerderheid hebben. \"De formatie is niet enorm ingewikkeld en hoeft niet lang te duren\", schreef Plasterk. Het is waarschijnlijk de toon van Plasterk, en mogelijk een toevallige ontmoeting op Bonaire, die ertoe hebben bijgedragen dat Wilders hem vroeg als verkenner en later als informateur. Bij zijn aanstelling roemde de PVV-leider hem om zijn \"vele politieke ervaring\" en zijn \"hele creatieve geest\". Ook zou Wilders alle vertrouwen hebben in Plasterks loyaliteit. En hoewel het in de formatie niet echt boterde tussen NSC-leider Pieter Omtzigt en Plasterk, bestaat dus de kans dat die laatste toch minister-president wordt. En zo evolueert Ronald Plasterks loopbaan uiteindelijk mogelijk in het premierschap. In een interview met de KRO kort nadat hij minister was geworden in 2007 zei Plasterk dat zijn carri\u00e8re hem grotendeels is overkomen. \"Ik heb nooit zo veel plannen gemaakt. Dingen gebeuren, en op een gegeven moment blijkt iets het geval te zijn.\" Of hij er werkelijk zo in staat is de vraag; het is ook mogelijk dat het premierschap voor de ijdele Plasterk de jarenlang verhoopte bekroning van zijn carri\u00e8re is. "}, {"ID": 2520805, "url": "https://nos.nl/artikel/2520805-waakhond-geeft-nog-geen-goedkeuring-voor-overname-rtl-door-dpg", "title": "Waakhond geeft nog geen goedkeuring voor overname RTL door DPG", "date_time": "2024-05-17T11:03:45+0200", "text": "Het is nog verre van zeker of RTL Nederland mag worden overgenomen door de Vlaamse mediareus DPG. De Autoriteit Consument &amp; Markt (ACM) wil meer onderzoek doen naar de overname. De waakhond heeft zorgen of het nieuwe mediabedrijf niet te groot wordt. Eind vorig jaar kondigde DPG Media aan dat het 1,1 miljard euro wil neerleggen om RTL Nederland in handen te krijgen. Het Belgische DPG is uitgever van onder meer de dagbladen AD en de Volkskrant en ook nieuwswebsite NU.nl. Daarnaast bezit DPG radiozenders Qmusic, Joe en tijdschriften als Libelle en Donald Duck.  Met de overname zou het concern er in \u00e9\u00e9n klap meerdere tv-zenders, streamingsdienst Videoland en de populaire app Buienradar bij krijgen. De ACM vreest dat DPG hiermee een monopoliepositie krijgt, waardoor het bedrijf het maximale kan vragen aan bijvoorbeeld adverteerders en consumenten. Ook zouden leveranciers, zoals nieuwsdienst ANP, onder druk kunnen worden gezet om de prijzen te verlagen. Verder heeft de ACM zorgen over de positie van journalisten bij de mediareus. DPG en RTL laten in een reactie weten dat ze de overname alsnog willen doorzetten. Zij moeten hiervoor een vergunning aanvragen, waarna de ACM een diepgravend onderzoek van dertien weken zal beginnen. Hierbij wordt ook het Commissariaat voor de Media betrokken. Daarna volgt het eindoordeel of de overname mag doorgaan of niet.  In het gisteren gepresenteerde hoofdlijnenakkoord voor een nieuw kabinet tussen PVV, VVD, BBB en NSC werd de situatie in medialand nog specifiek genoemd. Aangekondigd werd dat de ACM \"meer instrumenten\" krijgt om te voorkomen dat het aanbod van nieuws op papier en online verder verschraalt. Ruim een jaar geleden ging een andere overname van RTL Nederland niet door. De ACM zette toen een streep door een fusie met Talpa. Ook toen had de waakhond te veel zorgen over een monopoliepositie van het nieuwe bedrijf. Ook toen zei de ACM dat er diepgaand onderzoek nodig was. Voorstellen van RTL en Talpa om een deel van de advertentieverkoop af te stoten, konden de ACM toen niet op andere gedachten brengen om de overname uiteindelijk te verbieden. "}, {"ID": 2520803, "url": "https://nos.nl/artikel/2520803-frankrijk-stuurt-meer-agenten-naar-nieuw-caledonie-waar-rellen-voortduren", "title": "Frankrijk stuurt meer agenten naar Nieuw-Caledoni\u00eb, waar rellen voortduren", "date_time": "2024-05-17T10:48:24+0200", "text": "Op het Franse overzeese gebiedsdeel Nieuw-Caledoni\u00eb worden extra Franse politieagenten ingezet vanwege de rellen die al een aantal dagen voortduren. Het aantal agenten wordt opgehoogd van 1700 naar zo'n 2700. Op het eiland ten oosten van Australi\u00eb zijn al dagenlang rellen, plunderingen en branden. Frankrijk heeft voor ten minste twaalf dagen de noodtoestand uitgeroepen, tien mensen onder huisarrest geplaatst en het gebruik van TikTok verboden. Volgens lokale vertegenwoordigers werden op dit platform \"haatberichten en oproepen tot geweld\" gedeeld. De aanleiding voor de rellen is de geplande wijziging van de regels rond de provinciale verkiezingen. De Franse Tweede Kamer stemde deze week in met het plan om Fransen die minimaal tien jaar in Nieuw-Caledoni\u00eb wonen hierbij ook stemrecht te geven. Tot nu toe mochten alleen mensen en hun kinderen stemmen die al voor 1998 op het eiland woonden. Boven het eiland waren afgelopen week grote rookwolken te zien:  De Franse regering zegt dat de aanpassing nodig is om de verkiezingen op het eiland democratischer te maken. Maar politieke leiders op het eiland vrezen dat de stem van de inheemse Kanak door de nieuwe regels minder waard wordt, omdat meer Fransen dan mogen stemmen.  Volgens de Franse autoriteiten zijn bij de rellen vijf mensen gedood, onder wie twee politieagenten en drie jonge Kanaken, de inheemse bewoners. Ook zijn zestig mensen van de veiligheidstroepen gewond geraakt en 214 mensen gearresteerd. \"Er wordt alles aan gedaan om de orde en rust te herstellen die de Caledoni\u00ebrs verdienen\", zei de Franse premier Gabriel Attal gisteren. Leiders van een Kanak-vakbond in Parijs riepen op tot kalmte. Vakbondsleider Rock Hoacas stelde dat de Franse regering een krachtig politiek statement zou moeten maken in plaats van troepen sturen naar het eiland. \"Een gesprek beginnen zou een krachtig politiek statement zijn.\"  Ook lokale politieke partijen deden een oproep om de rust te herstellen, aan zowel de voorstanders van de onafhankelijkheid als aan inwoners die willen dat het eiland onderdeel blijft van Frankrijk. Op Nieuw-Caledoni\u00eb - sinds 1853 onderdeel van Frankrijk - is al langer discussie over de vraag of het eiland onafhankelijk moet worden. De Kanaken werden in het verleden gedwongen om in reservaten te wonen. Na de Tweede Wereldoorlog kregen zij meer rechten en eind jaren 60 ontstond er een onafhankelijkheidsbeweging. In 2018 stemde een kleine meerderheid in een referendum tegen onafhankelijkheid van Frankrijk. Het eiland is strategisch belangrijk voor Frankrijk, omdat het nikkel produceert. Met dit metaal worden onder meer roestvrij staal en oplaadbare batterijen voor elektrische auto's gemaakt. Daarnaast vindt Macron het vergroten van de Franse invloedsfeer in de Stille Oceaan van groot belang. De Fransen hebben er een militaire basis. "}, {"ID": 2520801, "url": "https://nos.nl/artikel/2520801-huishoudens-biddinghuizen-regelmatig-zonder-stroom-door-te-veel-teruggeleverde-stroom", "title": "Huishoudens Biddinghuizen regelmatig zonder stroom door te veel teruggeleverde stroom", "date_time": "2024-05-17T10:36:50+0200", "text": "Zo'n 300 huishoudens in Biddinghuizen zitten al weken met regelmaat urenlang zonder stroom. Dat komt doordat een transformatorhuisje in de wijk de hoeveelheid teruggeleverde stroom van zonnepanelen niet aankan. Dat zegt een woordvoerder van netbeheerder Liander tegen Omroep Flevoland. In twee weken tijd lag de stroom er vijf keer uit. Dat duurde telkens \u00e9\u00e9n tot vier uur. \"Het is een beetje te vaak, h\u00e8?\" zegt een bewoner van de getroffen wijk tegen de omroep. \"Het kan natuurlijk heel anders, denk ik.\" Volgens de bewoners van de twaalf straten valt de stroom meestal rond het middaguur uit op zonnige dagen. \"We hebben er ondertussen wel genoeg van\", zegt een man. \"Alles gaat uit en je moet daarna alles weer opnieuw instellen.\"  Bewoners proberen er inmiddels zoveel mogelijk rekening mee te houden. \"Als de stroom uitvalt, hou ik de koelkast dicht totdat de stroom het weer doet.\" Een bewoonster zegt dat ze de elektrische auto zo veel mogelijk probeert op te laden, \"zolang het nog kan\". Liander belooft binnen twee weken een nieuwe transformator te plaatsen. Dan zou het probleem opgelost moeten zijn. "}, {"ID": 2520799, "url": "https://nos.nl/artikel/2520799-afstudeerspeech-footballspeler-valt-slecht-seksistisch-en-homofoob", "title": "Afstudeerspeech footballspeler valt slecht: 'Seksistisch en homofoob'", "date_time": "2024-05-17T10:30:06+0200", "text": "American footballspeler Harrison Butker heeft zich de woede van progressief Amerika op de hals gehaald met een afstudeerspeech. De kicker van Super Bowl-winnaar Kansas City Chiefs was afgelopen zaterdag de hoofdgast bij de ceremonie op een katholieke universiteit in Kansas. \"Sommigen van jullie zullen succesvol carri\u00e8re maken\", zei Butker, waarbij hij zich richtte tot de vrouwen in het publiek. \"Maar ik durf te gokken dat jullie vooral uitkijken naar een huwelijk en de kinderen die jullie op de wereld zullen zetten.\" Hij voegde eraan toe dat het leven van zijn eigen vrouw pas echt was begonnen \"toen ze haar roeping als echtgenote en moeder had gevonden\". 'Huisvrouw' is volgens hem \"een van de meest belangrijke titels die er is\".  In zijn toespraak deelde de 26-jarige Butker meer van zijn conservatief-katholieke overtuigingen. Zo laakte hij geloofsgenoot president Biden, omdat die door abortus goed te keuren \"de moord op onschuldige baby's\" mogelijk maakt. Ook hekelde hij \"gevaarlijke genderideologie\u00ebn\", had kritiek op pride-marsen en wees hij \"de tirannie van diversiteit, gelijkwaardigheid en inclusie\" af.  Critici noemen zijn woorden seksistisch, homofoob en discriminerend. Een petitie die oproept tot zijn ontslag bij de Chiefs is al 160.000 keer ondertekend. \"Deze opmerkingen bekrachtigen schadelijke stereotypen die maatschappelijke voortuitgang hinderen\", menen de opstellers. \"Het is onacceptabel dat een publiek figuur zijn platform gebruikt om kwaad te berokkenen in plaats van eenheid te bevorderen.\" Zijn eigen team heeft nog niet gereageerd op de oproep, maar de NFL wijst zijn standpunten af. Een woordvoerder benadrukt dat hij op persoonlijke titel sprak en \"zijn mening niet gedeeld wordt door de NFL\". Butker is een van de beste kickers in american footballcompetitie NFL. In zijn rol heeft hij als taak zogenoemde field goals (drie punten) en extra points te scoren (een punt), door de ovale bal tussen twee palen te schieten. Butker won met zijn Chiefs drie Super Bowls en heeft het record voor meest gescoorde field goals in Super Bowls achter zijn naam. "}, {"ID": 2520793, "url": "https://nos.nl/artikel/2520793-quincy-promes-onder-voorwaarden-vrijgelaten-in-dubai", "title": "Quincy Promes onder voorwaarden vrijgelaten in Dubai", "date_time": "2024-05-17T10:14:38+0200", "text": "Voetballer Quincy Promes is onder voorwaarden vrijgelaten in Dubai. Dat bevestigen zijn advocaten na berichtgeving van Het Parool. De voor drugshandel veroordeelde Promes mag het proces over zijn uitlevering naar Nederland in vrijheid afwachten. \"Het is niet zo dat hij nu van de haak is\", benadrukt Parool-journalist Wouter Laumans. \"Het zal te maken hebben met de termijn waarop de rechter kan kijken of aan alle voorwaarden is voldaan. Daarbij wordt niet inhoudelijk getoetst waarvoor Quincy Promes wordt uitgeleverd.\" Hoelang die procedure zal duren is gissen volgens Laumans. \"Dubai is een soort Bermudadriehoek waarbij je als journalist niet precies weet hoe de dingen zitten. Het is geen Nederland.\" Het Openbaar Ministerie in Amsterdam geeft geen commentaar op het bericht en verwijst naar de autoriteiten in Dubai. De advocaten van Promes schrijven \"zeer verheugd\" te zijn met de vrijlating, maar niet te weten of en wanneer Promes naar Nederland komt. \"In algemene zin geldt dat een uitleveringsprocedure geruime tijd in beslag kan nemen en veel formele stappen en eisen kent. Dat is ook in Nederland volstrekt gebruikelijk. De uitkomst en de duur van de uitleveringsprocedure laat zich op dit moment dan ook niet voorspellen.\"  In februari werd Promes bij verstek tot zes jaar cel veroordeeld wegens coca\u00efnehandel. In juni vorig jaar had hij al 1,5 jaar cel gekregen voor een mesaanval op zijn neef. Promes wist uit handen van justitie te blijven, omdat hij onder contract staat van Spartak Moskou. Rusland weigerde hem uit te leveren aan Nederland. Afgelopen maart werd hij toch opgepakt na een auto-ongeluk tijdens een trainingskamp van zijn club in Dubai. Nederland diende daarop een uitleveringsverzoek in, waarover de rechter nog een besluit moet nemen.  Over de voorwaarden waaronder Promes op vrije voeten is gesteld, is niets bekend. In het algemeen, schrijft Het Parool, geldt er bij dit soort regelingen een uitreisverbod en een meldplicht voor de verdachte. Ook is er dan sprake van een borgsom. Of de extra bewegingsvrijheid een vluchtgevaar oplevert durft Laumans niet te zeggen. \"Dat is koffiedikkijken, maar het lijkt me niet verstandig. Dubai is niet een land waar je in een keer heel makkelijk kunt wegkomen.\" Nederland heeft sinds 2021 een uitleveringsverdrag met de Verenigde Arabische Emiraten, waarin is afgesproken dat beide landen personen uitleveren \"die worden gezocht met het oog op strafvervolging of tenuitvoerlegging van een onherroepelijk vonnis\". "}, {"ID": 2520791, "url": "https://nos.nl/artikel/2520791-franse-politie-schiet-man-dood-die-synagoge-rouen-in-brand-wilde-steken", "title": "Franse politie schiet man dood die synagoge Rouen in brand wilde steken", "date_time": "2024-05-17T10:09:57+0200", "text": "De Franse politie heeft een gewapende man doodgeschoten die vanochtend de synagoge in Rouen in brand wilde steken. Dat meldt minister Darmanin van Binnenlandse zaken op X. Volgens de minister is de doodgeschoten man een Algerijnse staatsburger, die voor een medische behandeling in Frankrijk was. De burgemeester van Rouen zegt dat de man waarschijnlijk eerst op een afvalcontainer is geklommen en vervolgens \"een soort molotovcocktail\" in de synagoge heeft gegooid. Hierdoor ontstond er een brand en is er \"aanzienlijke schade\" aangericht, aldus de burgemeester. Muren aan de binnenkant van de synagoge zijn zwartgeblakerd en verkoold. De brand was in de loop van de ochtend onder controle.  De politie werd vanochtend gealarmeerd omdat er rook kwam uit de synagoge in de Noord-Franse stad. Bij aankomst zagen de politieagenten een man op het dak, met in zijn ene hand een mes en in zijn andere hand een ijzeren staaf. Toen de man van het dak sprong rende hij met het mes op de agenten af. Minister Darmanin prijst de 25-jarige politieagent die de man neerschoot. Hij zegt dat de agent een onderscheiding zal krijgen voor zijn \"extreem moedige en extreem professionele\" gedrag dat hij toonde toen hij oog in oog kwam te staan met de man die met een mes op hem afkwam.  In Frankrijk worden over twee maanden de Olympische Spelen gehouden. Het nationale dreigingsniveau van het land staat sinds maart op het hoogste niveau, onder meer vanwege opgelopen spanningen door de oorlog tussen Isra\u00ebl en Hamas. \u00c9lie Korchia, voorzitter van de Joodse kerkenraad in Frankrijk zegt dat \"de politie een nieuwe antisemitische tragedie heeft voorkomen\". In 2016 werd Rouen al eens opgeschrikt door een aanslag, die later werd opge\u00ebist door Islamitische Staat. Toen werd een priester vermoord met een mes tijdens een kerkdienst. De politie schoot destijds beide aanvallers dood. "}, {"ID": 2520790, "url": "https://nos.nl/artikel/2520790-verdwenen-nijltak-bleek-cruciaal-voor-bouw-piramides", "title": "Verdwenen Nijltak bleek cruciaal voor bouw piramides", "date_time": "2024-05-17T09:54:59+0200", "text": "Een verdwenen tak van de Nijl blijkt cruciaal te zijn geweest bij de bouw van tientallen piramides in Egypte. Wetenschappers vroegen zich af hoe de oude Egyptenaren de enorme bouwwerken mijlenver van een transportroute konden bouwen, maar de rivier blijkt in de oudheid een stuk dichterbij te hebben gelegen. In een artikel in het wetenschappelijke tijdschrift Nature leggen de onderzoekers uit dat de zijarm het mogelijk maakte om de zware rotsblokken die gebruikt werden voor de piramides naar de bouwplaats te vervoeren vanuit steengroeves elders. Ook kunnen de enorme hoeveelheden voedsel die nodig waren om het legertje aan arbeiders te voeden zo zijn vervoerd. Met een grondradar, satellietbeelden, oude landkaarten en grondboren is nu de oude loop van de rivier in kaart gebracht. De verloren zijtak noemen de onderzoekers de Ahramat-arm, naar het Arabische woord voor piramide.  Hoofdonderzoeker Eman Ghoneim kwam de Ahramat op het spoor door onderzoek te doen naar de vorming van het landschap. Zo ligt er nog altijd een hoefijzermeer ten westen van de Nijl. Dat is het restant van wat ooit een bocht was in de meanderende rivier. Op oude kaarten bleek die afgesloten lus ook al te zien. Tussen 4700 en 3700 jaar geleden blijken in het gebied zeker 31 piramides te zijn gebouwd, waaronder het beroemde Gizeh-complex bij Ca\u00efro.  Bij enkele bouwwerken zijn verhoogde wegen gevonden die loodrecht uitkwamen bij een tempel aan de voormalige oever. Omdat niet van elke piramide zo'n bijgebouw bekend is, gaan de wetenschappers ervan uit dat er nog meer onontdekte structuren onder het woestijnzand liggen. De Ahramat moet zeker 65 kilometer lang zijn geweest, 500 meter breed en 25 meter diep. De onderzoekers denken dat de rivier duizenden jaren geleden verdween door droogte, zandstormen en verwoestijning. "}, {"ID": 2520781, "url": "https://nos.nl/artikel/2520781-veel-schade-na-plofkraak-bij-poolse-supermarkt-culemborg", "title": "Veel schade na plofkraak bij Poolse supermarkt Culemborg", "date_time": "2024-05-17T09:16:27+0200", "text": "In het centrum van Culemborg is vannacht een plofkraak gepleegd bij een Poolse supermarkt. Er is veel schade in en rondom het pand. Na de plofkraak zouden twee mensen zijn gevlucht, schrijft Omroep Gelderland. Er is nog geen signalement van de verdachten bekend.  De geldautomaat is uit de gevel geblazen. Ook de ruiten van de winkel liggen eruit. Op straat liggen brokstukken en producten uit de supermarkt. Ook een aantal geparkeerde fietsen in de straat raakte beschadigd door de klap. Het appartement boven de winkel is ontruimd. De bewoner is elders opgevangen, laat een woordvoerder van de politie weten. De politie heeft de omgeving van de supermarkt vanochtend afgezet en doet onderzoek. Ook zoekt de politie nog naar getuigen van de plofkraak. "}, {"ID": 2520774, "url": "https://nos.nl/artikel/2520774-gratie-voor-texaan-die-bewapende-black-lives-matter-betoger-doodschoot", "title": "Gratie voor Texaan die bewapende Black Lives Matter-betoger doodschoot", "date_time": "2024-05-17T07:27:51+0200", "text": "Een Amerikaan die een Black Lives Matter-betoger doodschoot heeft gratie gekregen van gouverneur Abbott van Texas. De jury legde Daniel Perry vorig jaar 25 jaar cel op voor moord, maar Republikein Abbott spreekt van zelfverdediging. Perry, oud-sergeant in het Amerikaanse leger, kwam in juli 2020 tijdens zijn werk als Uber-chauffeur in Austin tussen een Black Lives Matter-betoging terecht met zijn auto. Hij voelde zich daarbij bedreigd, omdat demonstranten op zijn auto begonnen te slaan en een man met een AK-47 op hem afkwam. Deze Garrett Foster had een vergunning voor het geweer en vuurwapens mogen in Texas zichtbaar worden gedragen. Getuigen ontkenden dat Foster het wapen richtte op Perry. Toch draaide die zijn raampje open. Hij schoot vervolgens vijf keer met zijn pistool en vluchtte weg. Kort daarna meldde hij zich bij de politie.  Vorig jaar april oordeelde een jury dat Perry zich schuldig had gemaakt aan moord. Zijn zaak werd in de rechtse media als een gerechtelijke dwaling gezien, omdat Perry uit noodweer zou hebben gehandeld. Aanklagers wezen erop dat Perry zich eerder racistisch had uitgelaten in berichten. Zo had hij enkele weken voor het incident het voornemen uitgesproken \"wat plunderaars in Dallas dood te schieten\", schreef hij over \"moslims jagen\" en zou hij zijn dochtertje vermoorden als die met een zwarte jongen thuis zou komen. Zowel Perry als Foster is wit. Na een evaluatie door de reclassering gaat gouverneur Abbott mee in het betoog over zelfverdediging. Hij wijst op de noodweerwet in zijn staat, die dodelijk geweld toestaat als iemand zich levensgevaarlijk bedreigd voelt. \"Daar kan een jury of progressieve aanklager niets aan veranderen.\"  De advocaat van Perry prijst het besluit om de 37-jarige man zijn vrijheid terug te geven. Volgens hem kent de \"tragische zaak\" alleen maar verliezers. De vriendin van Foster, die bij hem was toen hij werd doodgeschoten, zegt juist dat het besluit vreedzame betogers vogelvrij verklaart. \"Iedereen met een andere politieke mening dan de machthebbers kan zonder pardon worden doodgeschoten.\" In het voorjaar en de zomer van 2020 waren er wereldwijd protesten tegen racisme en politiegeweld na de dood van George Floyd in Minneapolis. Hoewel die samenkomsten vaak vreedzaam verliepen, kwam het op verschillende plekken ook tot confrontaties tussen voor- en tegenstanders. "}, {"ID": 2520768, "url": "https://nos.nl/artikel/2520768-wekdienst-17-5-eritreeers-terecht-voor-rellen-vitesse-presenteert-plan", "title": "Wekdienst 17/5: Eritree\u00ebrs terecht voor rellen \u2022 Vitesse presenteert plan", "date_time": "2024-05-17T06:45:15+0200", "text": "Goedemorgen! Een groep Eritree\u00ebrs staat terecht voor de rellen in februari rond een feest in een zalencentrum in Den Haag. En Vitesse presenteert vandaag een reddingsplan, waarmee de noodlijdende club uit Arnhem hoopt de licentie betaald voetbal te kunnen behouden. Eerst het weer: vandaag start de dag droog, maar vanuit Duitsland komt er een hoop regen aan. Vooral in het zuiden kan het soms flink regenen. In het noorden valt een enkele onweersbui. De temperatuur ligt tussen de 15 en 23 graden .  Ga je de weg op? Hier vind je het overzicht van de werkzaamheden. En hier zie je waar wordt gewerkt aan het spoor.    De Universiteit van Gent heeft besloten om de samenwerking met drie Isra\u00eblische instellingen stop te zetten. Dat meldt de Vlaamse omroep VRT. Net als veel andere universiteiten was de Ugent de afgelopen tijd het toneel van protestacties. De demonstranten eisten dat de Ugent de samenwerking met Isra\u00eblische instellingen zou stopzetten om mogelijke betrokkenheid bij de oorlog in Gaza te vermijden. Rector Rik Van de Walle hield de boot aanvankelijk af, maar geeft nu toch gehoor aan de oproep van de betogers.    Aanstaande zondag wordt in het handbal de eredivisiefinale gespeeld. En dat gebeurt op een \"supervette\" LED-vloer met verlichte lijnen. VOC-speelster Tess van Buren is enthousiast over de hypermoderne zaalvloer in Amsterdam-Noord.  Fijne vrijdag!"}, {"ID": 2520767, "url": "https://nos.nl/artikel/2520767-rechtbank-buigt-zich-over-gewelddadige-rellen-eritreeers-den-haag", "title": "Rechtbank buigt zich over gewelddadige rellen Eritree\u00ebrs Den Haag", "date_time": "2024-05-17T06:33:15+0200", "text": "Het ging er ongekend heftig aan toe op 17 februari in Den Haag toen Eritree\u00ebrs in gevecht gingen met de Haagse politie. Daarbij raakten 29 agenten gewond en werden verschillende voertuigen in brand gestoken. Vandaag dient de rechtszaak tegen twaalf mensen die daarvoor zijn opgepakt, onder wie hun veronderstelde leider. Deze Johannes A., alias John Black, is de enige verdachte die nog vastzit. Op de bewuste dag was in een zalencentrum een feest georganiseerd voor leden van de Eritrese gemeenschap. De locatie was tot op het laatste moment geheimgehouden, vanwege eerdere rellen. Toch kwam het tot een ongekende uitbarsting van geweld door mensen die niet op het feest waren: ze gooiden onder meer met stoeptegels, fietsen en vuurwerk. De politie en de gemeente Den Haag waren totaal overrompeld.  John Black werd drie dagen na de rellen opgepakt. Van hem zijn op sociale media filmpjes gevonden waarin hij zegt dat hij geweld tegen de politie gerechtvaardigd vindt. Andere verdachten staan vandaag terecht omdat ze op sociale media jongeren hadden opgeroepen om de mensen op het feest aan te vallen. Ook een aantal jongeren die gehoor gaven aan die oproep, komen voor de rechter.  Een feest zoals dat 17 februari werd gehouden in Den Haag is niet ongebruikelijk binnen de Eritrese gemeenschap. Een paar keer per jaar komen Eritree\u00ebrs bijeen om belangrijke momenten uit de geschiedenis van dat land te vieren. Dat gebeurt al meer dan 35 jaar op die manier. Het zijn vooral mensen die in de jaren 90 hier naartoe vluchtten tijdens de onafhankelijkheidsoorlog en hun kinderen die samenkomen op de festivals. Tegenstanders van het regime in Eritrea, voornamelijk jongeren die hier sinds 2015 naartoe zijn gevlucht, hebben hier grote moeite mee en begrijpen niet dat deze feesten zijn toegestaan. Uit de rechtszaak moet duidelijk worden waarom het geweld juist dit keer zo heftig was.  Daar gaan verschillende verhalen over, merkte de onderzoeksgroep van de NOS en Nieuwsuur. Binnen de Eritrese gemeenschap klinken geluiden dat het jongeren waren die ook vanuit het buitenland naar Den Haag kwamen, leden van de Brigade Nhamedu. Ze worden ofwel gezien als terroristen ofwel als vrijheidsstrijders, afhankelijk van hoe men over de regering in Eritrea denkt. Er gaan ook verhalen dat de relschoppers helemaal niet uit Eritrea komen, maar uit Tigray, een regio in Ethiopi\u00eb waarmee buurland Eritrea in oorlog is. Johannes A., oftewel John Black, lijkt een van de leiders van de Brigade Nhamedu te zijn. Hij woont in Nederland. Op sociale media gaan heftige uitspraken van hem rond waarin hij oproept desnoods de politie aan te vallen. De leden van de Brigade zijn voornamelijk jongeren die Eritrea ontvlucht zijn. Omdat iedereen in Eritrea in dienst moet, hebben ze gevechtservaring. Nederland is niet het enige land dat met deze Brigade te maken heeft. Navraag bij de politie in Noorwegen en Duitsland leert dat de beweging ook daar actief is.  In de Noorse stad Bergen werd de politie in september verrast door gevechten bij een soortgelijk Eritrees feest als in Nederland. De Noorse politie had voorafgaand aan het festival overleg met de organisatie. Op basis van hun informatie was het aantal agenten afgeschaald dat het evenement zou beveiligen. Onterecht, bleek achteraf. \"Wij dachten dat ons contact met de organisatie van het evenement betrouwbaar was, maar we hebben dat verkeerd ingeschat\", verklaart Gustav Magne Landro van de politie in Bergen. Volgens Landro bleken de vechtpartijen in werkelijkheid deels georkestreerd door de organisatie van het festival. \"Dat gebeurde achter onze rug om, waardoor we niet meer in staat waren om snel op te schalen.\"  De Duitse politie in Giessen had twee maanden daarvoor al te maken met veel geweld. Daar waren op voorhand duizend agenten ingezet voor een vierdaags festival. Politiewoordvoerder J\u00f6rgen Reinemer laat weten dat die inschatting was gebaseerd op wat de politie van tevoren op sociale media zag gebeuren. Toch liep het ook daar uit de hand en raakten 26 agenten gewond. Volgens de Duitse politie ging het in Giessen om een aanval door tegenstanders van het regime. Aanwijzingen dat het een gevecht was tussen voor- en tegenstanders heeft de politie niet. "}, {"ID": 2520766, "url": "https://nos.nl/artikel/2520766-universiteit-gent-stopt-samenwerking-met-israelische-instellingen", "title": "Universiteit Gent stopt samenwerking met Isra\u00eblische instellingen", "date_time": "2024-05-17T06:20:32+0200", "text": "De Universiteit van Gent heeft besloten om de samenwerking met drie Isra\u00eblische instellingen stop te zetten. Dat meldt de Vlaamse omroep VRT. Net als veel andere universiteiten was de Ugent de afgelopen tijd het toneel van protestacties. De demonstranten eisten dat de Ugent de samenwerking met Isra\u00eblische instellingen zou stopzetten om mogelijke betrokkenheid bij de oorlog in Gaza te vermijden. Rector Rik Van de Walle hield de boot aanvankelijk af, maar geeft nu toch gehoor aan de oproep van de betogers. De Gentse universiteit heeft een mensenrechtencommissie. Die kwam gisteren bijeen om het stopzetten van samenwerking met Isra\u00eblische instellingen te bespreken. Sommige van die instellingen zouden betrokken zijn bij de productie van legermaterieel of banden hebben met de Isra\u00eblische overheid.  Het gaat daarbij om drie instellingen: Holon Institute of Technology, MIGAL Galilee Research Institute en Volcani Centre (Agricultural Research Organisation of Israel). De mensenrechtencommissie heeft geadviseerd \"voor de lopende projecten de nodige stappen te zetten om na te gaan of de samenwerking met de betrokken Isra\u00eblische instellingen kan worden stopgezet\". Als het niet anders kan, moet de universiteit zelf uit die projecten stappen, zo luidt het advies. \"Uiteraard dient dit met de meeste zorg te gebeuren voor de betrokken onderzoekers en promotoren, met inachtneming van de contractuele verplichtingen\", aldus de commissie. Rector Van de Walle zegt het advies integraal te zullen volgen. Voor de demonstranten gaan de toezeggingen nog niet ver genoeg. De bezetters, die met zo'n 300 tentjes bij de universiteit bivakkeren, hebben aangekondigd door te gaan met hun protest \"tot de UGent haar banden met alle Isra\u00eblische instellingen verbreekt\". "}, {"ID": 2520764, "url": "https://nos.nl/artikel/2520764-ontkerkelijking-zet-door-de-kerk-vergrijst-maar-de-moskee-niet", "title": "Ontkerkelijking zet door: de kerk vergrijst, maar de moskee niet", "date_time": "2024-05-17T02:50:40+0200", "text": "De ontkerkelijking zet nog steeds door. Vorig jaar rekende 42 procent van de Nederlanders zichzelf tot een geloofsgemeenschap, blijkt uit cijfers van het CBS. Tien jaar eerder was dat nog een meerderheid: 53 procent. De afname is vooral te zien onder katholieken. In 2013 noemde 26 procent van de Nederlanders zich nog rooms-katholiek. Tegenwoordig is dat nog maar 17 procent. Het aantal protestanten daalde in dezelfde periode van 16 naar 13 procent. Het aantal moslims steeg juist, van 5 naar 6 procent. Het aantal mensen met een andere geloofsovertuiging bleef stabiel op 6 procent.  Onder ouderen is het aantal gelovigen het grootst. Zo zegt 63 procent van de 75-plussers dat zij bij een geloofsgemeenschap horen. Onder de jongste groepen is dat grofweg de helft minder. De religieuze betrokkenheid is het laagst in de categorie 25 tot 35 jaar: van hen zegt maar 29 procent een geloof aan te hangen. Onder moslims is de leeftijdsverdeling heel anders. Waar de gemiddelde leeftijd van katholieken en protestanten ruim boven de 50 jaar ligt, zijn moslims gemiddeld 36 jaar. Protestanten bezoeken naar verhouding het vaakst een gebedsdienst. Van hen gaat 33 procent minimaal wekelijks naar de kerk. Onder rooms-katholieken is dat maar 6 procent. Van de moslims gaat 27 procent minimaal wekelijks naar de moskee. "}, {"ID": 2520763, "url": "https://nos.nl/artikel/2520763-mea-culpa-plasterk-aan-omtzigt-via-ingezonden-briefje-sorry-pieter", "title": "Mea culpa Plasterk aan Omtzigt via ingezonden briefje: 'Sorry Pieter!'", "date_time": "2024-05-17T02:11:46+0200", "text": "Met een ingezonden briefje in De Telegraaf biedt Ronald Plasterk, die veel wordt genoemd als beoogd premier, NSC-fractievoorzitter Pieter Omtzigt zijn excuses aan over een voorval tijdens een eerdere ronde in de formatie. Plasterk was toen informateur. In een eerder stadium was hij ook al verkenner.  Tussen de lezerspost schrijft \"R. Plasterk, Amsterdam\" dat hij niet in de Tweede Kamer had moeten vertellen dat Omtzigt zijn dienstauto had geleend. Dat was onnodig en misplaatst, zegt hij. Het bericht van 64 woorden sluit hij af met de woorden \"sorry Pieter!\" Plasterk was tot zijn aanstelling als verkenner columnist van de krant. De brief van Plasterk lijkt bedoeld om de lucht tussen hem en Omtzigt te klaren. Naar verluidt houdt Omtzigt de aanstelling van Plasterk als premier nog tegen vanwege verschillende incidenten, waaronder dat met de dienstauto.  Tijdens het debat over het eindrapport van de eerste formatieronde onthulde Plasterk dat Omtzigt de dienstauto van de informateur had gebruikt. De rit ging saillant genoeg naar een hotel waar Omtzigt zijn vertrek uit de onderhandelingen zou aankondigen. Omtzigt was er verbolgen over dat Plasterk dat in het debat wereldkundig maakte.  Kijk hier terug wat Plasterk destijds zei:  In de brief in De Telegraaf maakt Plasterk duidelijk dat hij al eerder persoonlijk excuses heeft gemaakt aan de NSC-leider. \"Mij is veel gevraagd hoe ik erop terugkijk dat ik in het debat over de eerste informatieronde heb verteld dat de dienstauto van de informateur gebruikt was. Ik hecht eraan te stellen dat ik dat niet had moeten doen. Ik heb er nadien daarom persoonlijk mijn excuses voor gemaakt bij Pieter Omtzigt\", aldus Plasterk. Er was tijdens de eerste formatieronde wrevel ontstaan tussen Omtzigt en Plasterk omdat de onderhandelende partijen pas in een laat stadium informatie kregen over financi\u00eble tegenvallers. Omtzigt verweet dat informateur Plasterk, die op zijn beurt Omtzigt beschuldigde van gebrek aan respect voor het 'instituut informateur'. Bronnen in Den Haag meldden gisteren al dat er ergens volgende week een gesprek tussen de twee plaatsvindt om de lucht te klaren.  \"We weten dat er al een maanden een conflict speelt tussen Omtzigt en Plasterk. Dat zit de benoeming van Plasterk als premier van het nieuwe kabinet in de weg. Omtzigt heeft Plasterk de opmerking over de dienstauto zeer kwalijk genomen en dat is de reden dat niet Plasterk, maar ex-informateur Van Zwol naar voren werd geschoven als formateur. Normaal wordt de formateur ook premier, maar Omtzigt was daar kennelijk nog niet aan toe. Die wilde eerst excuses. Die heeft hij met dit publieke gebaar nu gekregen en daarmee kun je zeggen dat Plasterk de weg vrijmaakt voor zijn premierschap. Het is nog steeds de bedoeling dat Plasterk die functie krijgt. Ik denk dat hiermee de kous af is. Maar je weet het in deze formatie nooit. Je kunt je wel afvragen of dit positief overkomt bij andere aspirant-bewindslieden in het kabinet. Misschien krabben die zich achter de oren als dit de omgangsvormen zijn tussen leidende politici van de beoogde coalitie.\" Wat naast de irritaties mogelijk ook in de weg zit bij het naar voren schuiven van Plasterk als beoogd premier, is een publicatie van NRC over de gang van zaken rond patenten waaraan hij veel verdiende. Daarbij gingen volgens de krant miljoenen naar Plasterk en zijn zakenpartners, terwijl een wetenschapper achter het patent en UMC Amsterdam niks kregen. Er loopt momenteel een onderzoek of dat wel ging zoals het hoort. Voor de jongerenafdeling van de partij van Omtzigt, Jong Sociaal Contract, is dit reden om Plasterk geen premier te maken. \"Heel leuk deze excuses, maar de vorige informateur Gom van Strien moest aftreden vanwege fraudeonderzoek. Waarom zou Plasterk dan wel premier mogen worden, nog tijdens een fraudeonderzoek?\", zegt de jongerenafdeling op X. \"Nieuw Sociaal Contract, rug recht houden!\" Het onderzoek is formeel gezien overigens geen fraudeonderzoek. Het Amsterdam UMC heeft nog \"enkele weken\" nodig, meldt een woordvoerder aan Nieuwsuur. \"Er is geen contact gezocht vanuit Den Haag over de voortgang van dit onderzoek.\" "}, {"ID": 2520762, "url": "https://nos.nl/artikel/2520762-omstreden-uitbreiding-duitse-tesla-fabriek-mag-doorgaan-meer-protest-aangekondigd", "title": "Omstreden uitbreiding Duitse Tesla-fabriek mag doorgaan, meer protest aangekondigd", "date_time": "2024-05-17T00:08:13+0200", "text": "De grote autofabriek van Tesla in Duitsland heeft toestemming gekregen voor een omstreden uitbreiding. De gemeenteraad van Gr\u00fcnheide, niet ver van Berlijn, is akkoord. Milieuactivisten voeren sinds februari actie tegen de plannen. De productiefaciliteit bij Berlijn is de enige Europese fabriek voor Tesla's. Bij de 'gigafactory' werken zo'n 12.000 mensen. Het fabrieksterrein is 300 hectare groot, en de producent van elektrische auto's wil daar 170 hectare aan toevoegen. Die ruimte zegt het bedrijf nodig te hebben voor een station voor goederentreinen, opslaghallen en een opvang voor kinderen van werknemers.  Tegenstanders verzetten zich omdat bij de uitbreiding een stuk bos verdwijnt. Ze vrezen ook voor waterverontreiniging - de fabriek ligt in een waterbeschermingsgebied. Ook vinden ze dat Tesla te weinig rekening houdt met de belangen van de plaatselijke bevolking.   De gemoederen lopen al maanden hoog op. Begin maart werd een hoogspanningsmast in brand gestoken, waardoor de productie tijdelijk stillag. Tesla-topman Elon Musk sprak toen van eco-terrorisme. Het bedrijf laat wel minder bos kappen dan oorspronkelijk gepland om tegemoet te komen aan de zorgen van de tegenstanders. Een gemeenteraadslid van de SPD wees erop dat het nieuwe treinstation de omgeving \"zal verlossen van zo'n 1900 vrachtwagenritten per dag\".  De actievoerders hebben nieuwe protesten aangekondigd als de fabriek uitgebreid wordt. Tijdens de behandeling van het plan in de gemeenteraad werd de bomvolle vergaderzaal beveiligd door de politie. Tesla is van plan om de productie in de toekomst op te voeren. Uiteindelijk moeten er zo'n twee miljoen auto's per jaar van de band rollen in de fabriek in Gr\u00fcnheide. "}]