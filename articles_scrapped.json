[{"ID": 2522274, "url": "https://nos.nl/artikel/2522274-universiteit-wageningen-doet-aangifte-van-leus-bij-pro-palestijns-protest", "title": "Universiteit Wageningen doet aangifte van leus bij pro-Palestijns protest", "date_time": "2024-05-28T22:48:19+0200", "text": "De universiteit in Wageningen heeft aangifte gedaan van een leus die gisteren werd gescandeerd bij een pro-Palestijnse betoging. In een verklaring op de website schrijft het bestuur van van Wageningen University &amp; Research dat de leus \"onacceptabel\" was. Daarbij wordt gedoeld op de leus 'Zionists are all the same, Nazis by a different name'. Betogers vergelijken daarmee voorstanders van de staat Isra\u00ebl met nazi's. Dat beschouwt het universiteitsbestuur als groepsbelediging, waar geen plek voor is \"in onze gemeenschap en het draagt ook niet bij aan een inhoudelijk debat\".  Volgens het bestuur is er op de universiteit ruimte voor elke mening. \"Maar dit mag nooit leiden tot een onveilige omgeving, voor wie dan ook in onze gemeenschap.\" Sinds 15 mei hebben pro-Palestijnse betogers een tentenkamp op het universiteitsterrein. De demonstranten willen dat de instelling de banden verbreekt met Isra\u00eblische universiteiten en instituten. Het bestuur zegt het tentenkamp te gedogen."}, {"ID": 2522273, "url": "https://nos.nl/artikel/2522273-voorlopig-geen-schepen-aan-piet-heinkade-in-vlissingen-na-vondst-zeemijnen", "title": "Voorlopig geen schepen aan Piet Heinkade in Vlissingen na vondst zeemijnen", "date_time": "2024-05-28T22:26:39+0200", "text": "Schepen kunnen voorlopig niet af- en aanmeren aan de Piet Heinkade in de binnenhaven van Vlissingen, meldt de gemeente. Aanleiding zijn twee WO II-zeemijnen die er afgelopen vrijdag zijn gevonden. Volgens de gemeente moeten die nog worden geruimd. In Vlissingen zijn in twee weken tijd drie zeemijnen uit de Tweede Wereldoorlog gevonden. De eerste werd op 10 mei bij werkzaamheden ontdekt in het water bij de Piet Heinkade. Vorige week vonden duikers van de explosievenopruimingsdienst EOD op dezelfde plek nog eens twee mijnen. Twee van de drie mijnen zijn door de EOD ge\u00efdentificeerd. Het gaat om twee Duitse zeemijnen met daarin zo'n 726 tot 750 kilo aan springstof. De bommen behoren daarmee tot de zwaarste categorie zeemijnen.  De eerste mijn werd dezelfde dag al op een veilige plek tot ontploffing gebracht. De twee mijnen die vrijdag zijn gevonden, moeten nog geruimd worden. Zolang dit nog niet is gebeurd blijft de Piet Heinkade afgesloten, laat de gemeente weten. De EOD liet al weten dat de mijnen op dit moment niet gevaarlijk zijn. De EOD en de gemeente werken aan een plan om de gevonden mijnen te ruimen. Dat zal in elk geval niet voor volgende week gebeuren, laat een woordvoerder van de gemeente aan Omroep Zeeland weten. Ondertussen zoekt de EOD in de omgeving naar meer mijnen. Dat is niet gebruikelijk; normaal gesproken gaat de dienst op meldingen af en zoeken ze niet actief naar explosieven. Volgens Omroep Zeeland werd gisteren tijdens het onderzoeken van de twee mijnen mogelijk nog een zeemijn gevonden. Die wordt verder onderzocht. Ge\u00efnteresseerd in de Tweede Wereldoorlog? Abonneer je dan hier op onze nieuwsbrief. "}, {"ID": 2522269, "url": "https://nos.nl/artikel/2522269-parlement-georgie-verwerpt-veto-van-president-weg-vrij-voor-russische-wet", "title": "Parlement Georgi\u00eb verwerpt veto van president, weg vrij voor 'Russische wet'", "date_time": "2024-05-28T22:11:12+0200", "text": "Het Georgische parlement heeft het veto dat president Zoerabisjvili onlangs uitsprak over de omstreden 'buitenlandse agenten'-wet zoals verwacht officieel verworpen. Nu het veto teniet is gedaan zal de wet naar verwachting binnen enkele dagen worden ondertekend. Zodra de wet ingaat moeten organisaties die voor minstens 20 procent aan buitenlandse financiering ontvangen zich straks als 'buitenlandse agent' registreren. In aanloop naar de stemming over het wetsvoorstel waren er de afgelopen weken massale demonstraties en rellen in de hoofdstad Tbilisi. President Zoerabisjvili sprak onlangs haar veto uit over de controversi\u00eble wet omdat die volgens haar in strijd is met de Georgische grondwet en Europese normen. \"Deze wet is in zijn essentie en geest Russisch (...) en vormt een obstakel op onze weg naar Europa\", zei de president, die zich al langer afzet tegen de regering. De pro-Russische regeringspartij Georgische Droom heeft de meerderheid in het parlement en stelt dat de wet juist tot meer transparantie leidt. Rusland voerde in 2012 een soortgelijke wet in, waardoor de pers en bijvoorbeeld actiegroepen onder verscherpt toezicht zijn komen te staan. Het Kremlin gebruikt die wet om onafhankelijke media en ngo's monddood te maken.  Pro-westerse Georgi\u00ebrs zien hun land met deze wet een antidemocratische weg inslaan, ruim 30 jaar nadat het zich onafhankelijk verklaarde van de toenmalige Sovjet-Unie. De Europese Commissie is teleurgesteld over het besluit van het Georgische parlement en zegt dat het een negatieve invloed zal hebben op de mogelijkheden van Georgi\u00eb van om lid te worden van de Europese Unie. "}, {"ID": 2522268, "url": "https://nos.nl/artikel/2522268-belastingdienst-neemt-recordaantal-mensen-aan-maar-blijft-onderbezet", "title": "Belastingdienst neemt recordaantal mensen aan, maar blijft onderbezet", "date_time": "2024-05-28T22:04:15+0200", "text": "De Belastingdienst heeft afgelopen jaar een recordaantal nieuwe werknemers aangenomen. Daarmee is weer een stapje gezet richting het einde van de onderbezetting waar de dienst al jaren mee kampt, blijkt uit de jaarrapportage van de Belastingdienst. Sinds een omstreden vertrekregeling in 2016 zit de Belastingdienst met te weinig personeel. Duizenden ervaren krachten maakten toen gebruik van de gunstige voorwaarden die de dienst bood als onderdeel van een reorganisatie. De uitstroom was veel groter dan verwacht. Daarom had de dienst voor 2023 als doel gesteld om 2500 tot 3000 lege plekken in te vullen. Dat is gelukt. Er kwamen zelfs 3347 voltijdsbanen bij. Toch is er nog steeds sprake van onderbezetting, schrijft de Belastingdienst. Die wordt deels opgevangen door mensen van buitenaf in te huren, maar er blijft ook werk liggen. Dat geldt bijvoorbeeld voor het innen van coronaschulden. Onlangs werd bekend dat de Belastingdienst daar 400 werknemers te weinig voor heeft.  Een ander langslepend dossier bij de Belastingdienst is de verouderde ict die het bijvoorbeeld lastig maakte om de btw aan te passen. Toch zit er schot in de zaak. Inmiddels is nog ongeveer een vijfde van de applicaties en processen te oud. In 2018 was dat nog de helft. Dit jaar komt er bijvoorbeeld een nieuw systeem voor het innen van autobelastingen. Het vervangen van grote systemen voor de inkomensheffing, loonheffingen en vennootschapsbelasting zal nog enkele jaren duren. "}, {"ID": 2522264, "url": "https://nos.nl/artikel/2522264-zelensky-vraagt-westen-om-wapens-te-mogen-gebruiken-zoals-hij-wil", "title": "Zelensky vraagt Westen om wapens te mogen gebruiken zoals hij wil", "date_time": "2024-05-28T20:50:16+0200", "text": "Zelensky is weer op reis door Europa: aan het lobbyen voor wapens. In Belgi\u00eb heeft de Oekra\u00efense president de volgende partij F-16's binnengesleept. Spanje heeft meer luchtafweer beloofd, net als Nederland. En dat heeft Zelensky harder nodig dan ooit, want zijn leger staat zwaar onder druk, op alle fronten. In Brussel, waar Zelensky te gast is bij de Belgische regering, gaat het niet alleen over meer en betere wapens. Alle Europese ministers van Defensie praten ook over wat Oekra\u00efne met die wapens mag doen, zoals het bestoken van doelen in Rusland. Dat onderwerp is omstreden. Nog controversi\u00ebler is het sturen van westerse militairen naar Oekra\u00efne, en ook dat is in Brussel aan de orde geweest. Volgens demissionair minister Ollongren van Defensie heeft Oekra\u00efne een verzoek ingediend om militaire instructeurs. \"Oekra\u00efne zou het een stap vooruit vinden als we de trainingen ook daar zouden kunnen geven, dat maakt het logistiek makkelijker. Die vraag ligt nu bij ons. Dan moeten we serieus kijken of we dat mogelijk kunnen maken\", zei de bewindsvrouw. Ze wil antwoord hebben op de vraag hoeveel risico er is verbonden aan het sturen van militaire instructeurs naar Oekra\u00efne. Nederland wil dat niet als enige doen. Ollongren vindt dat de landen die nu de Oekra\u00efners trainingen geven gezamenlijk stelling moeten nemen. Nederland zal niet op eigen houtje militairen sturen, omdat de trainingen een 'coproductie' zijn met landen als Duitsland, Polen, Denemarken en het Verenigd Koninkrijk. Ollongren stelt daarom ook dat de trainingen \"niet morgen zullen beginnen\".  Instituut Clingendael heeft de politiek opgeroepen om snel een besluit te nemen over het sturen van militairen naar Oekra\u00efne. \"Niet om mee te vechten, maar om de Oekra\u00efense strijdkrachten te ondersteunen met trainingen, omdat ze grote problemen hebben om personeel vrij te maken,\" zegt defensiespecialist Dick Zandee. Met andere woorden, de Oekra\u00efense instructeurs zijn hard nodig aan het front, omdat het leger nu kampt met een groot tekort aan manschappen. \"En dat trainen kan je veel beter in Oekra\u00efne zelf doen, dan ver weg\" - zoals dat nu de praktijk is. Zandee waarschuwt dat die westerse trainers zich niet te dicht aan het front mogen bevinden, maar op veilige afstand moeten blijven, in het westen van het land. Ze zullen een doelwit zijn voor het Russische leger. Mochten er trainers sneuvelen, dan is de NAVO niet meteen in oorlog met Rusland, stelt Zandee. De trainers zullen volgens hem niet onder NAVO-vlag gaan opereren, om de simpele reden dat niet elk NAVO-land aan deze missie zal willen meedoen. Het zal gaan om een coalition of the willing, wat gebruikelijk is in dit soort gevallen: \"Wie wil, die doet mee.\" Hij verwacht dat de Russische president Poetin het Westen gaat beschuldigen van rechtstreekse deelname aan de oorlog. \"Daarom is het heel belangrijk dat deze missie goed gecommuniceerd wordt.\"  Hetzelfde geldt voor het gebruik van westerse wapens tegen doelwitten in Rusland. Ollongren wil zich niet te veel aantrekken van een Russische reactie: \"Ik zeg net als de secretaris-generaal van de NAVO dat Oekra\u00efne zich mag verdedigen, binnen de regels van het oorlogsrecht. Daar hoort bij, dat je ook aanvallen kunt plegen die aan de andere kant van de grens liggen.\" \"Ik heb de landen die dat niet goed vinden opgeroepen om daar nog eens goed naar te kijken, want zo laat je Oekra\u00efne vechten met \u00e9\u00e9n hand op de rug. In Charkiv worden ze van heel dicht achter de grens aangevallen en daar kunnen de Oekra\u00efners niets tegen doen, omdat bepaalde landen vrezen voor escalatie.\"  De discussie over het inzetten van westerse wapens tegen doelen in Rusland kwam begin deze maand in een stroomversnelling, toen de Britse minister Cameron (Buitenlandse Zaken) zei dat Oekra\u00efne het recht heeft om doelen in Rusland te bestoken met Britse wapens. \"Want ze verdedigen hun land\", zei hij. Vandaag benadrukte de Nederlandse defensieminister Ollongren dat Oekra\u00efne dus ook van Nederland die toestemming heeft. In de avond zeiden president Macron van Frankrijk en de Duitse bondskanselier Scholz dat Oekra\u00efne wat hun betreft ook doelen in Rusland onder vuur mag nemen. Ze vinden wel dat Oekra\u00efne alleen militaire complexen waarvandaan raketten worden afgevuurd op Oekra\u00efne mag aanvallen. \"We steunen Oekra\u00efne en we willen geen escalatie, dat is onveranderd\", zei Macron op een persconferentie met Scholz. Met 'bepaalde' landen doelt de demissionaire minister in eerste instantie op de VS, dat er moeite mee heeft dat zijn raketten op Rusland worden afgeschoten. Volgens Zandee is er ruimte voor verandering: \"Eerst mochten we geen tanks leveren, toen wel. We mochten geen vliegtuigen leveren, toen wel. Dat waren allemaal rode lijnen. Met bepaalde restricties zie ik niet waarom Oekra\u00efne die wapens niet zou mogen gebruiken.\" "}, {"ID": 2522251, "url": "https://nos.nl/artikel/2522251-in-gambia-dreigt-genitale-verminking-weer-legaal-te-worden", "title": "In Gambia dreigt genitale verminking weer legaal te worden", "date_time": "2024-05-28T19:05:45+0200", "text": "Jaha Dukureh was 15 toen ze gedwongen moest trouwen en voor het eerst met een man naar bed ging. Tijdens de huwelijksnacht ontdekte ze dat ze als klein meisje niet alleen was besneden, maar vervolgens ook was dichtgenaaid. Het betekende het begin van een strijd die ze twintig jaar later nog steeds voert. Dukureh staat aan het hoofd van Safe Hands for Girls, een organisatie die zich in Gambia inzet voor het stoppen van meisjesbesnijdenis, oftewel vrouwelijke genitale verminking (vgv). In 2015 kreeg ze de Gambiaanse overheid zover om vrouwenbesnijdenis bij wet te verbieden. In een land waar meer dan driekwart van de vrouwen tussen 15 en 49 jaar is besneden, was dit groot nieuws. Maar het verbod dreigt binnenkort in de prullenbak te belanden. In maart stemde het parlement in met het nader onderzoeken van de wet door een speciale commissie. Binnenkort volgt een stemming over het voortbestaan van de wet.  \"We willen dat mensen vrij zijn om hun cultuur en religie uit te oefenen\", zegt Almameh Gibba, het parlementslid dat de wetswijziging heeft ge\u00efnitieerd. Hij noemt het verbod op meisjesbesnijdenis een \"westers complot\" en zegt dat het \"onzin\" is dat meisjesbesnijdenis gevaarlijk of traumatisch zou zijn. Gibba wordt gesteund door Abdoulie Fatty, een invloedrijke imam die aanzien heeft in conservatieve kringen in Gambia. Behalve imam is hij ook leraar en adjunct-directeur op een middelbare school. Vorig jaar zomer was hij groot nieuws in Gambia, toen hij geld ophaalde voor drie vrouwen die waren veroordeeld voor het besnijden van meerdere kinderen. Dit moment wordt gezien als de heropening van het debat rondom meisjesbesnijdenis, waardoor de wet momenteel weer op tafel ligt.  \"Wij vrouwen zijn perfect gemaakt\", zegt Jaha Dukureh hoofdschuddend. \"Alles wat lichamelijk of psychisch van ons wordt afgenomen, dat vergeten we niet. We moeten inzien wat wij als gemeenschap onze meisjes aandoen. Vrouwen worden misbruikt om de agenda van mannen te behartigen.\"  Dukureh maakt zich grote zorgen over wat het seculiere land te wachten staat, mocht meisjesbesnijdenis weer legaal worden. \"Als men daarin slaagt, dan is het verbod op kindhuwelijken de volgende stap. Ze kunnen de wet tegen huiselijk geweld ongedaan maken, en alle progressieve wetten die Gambia kent die voor vrouwen opkomen.\"  In een brief aan Gambiaanse politici schrijft de VN-rapporteur voor geweld tegen vrouwen te vrezen voor een wereldwijd precedent van landen die wetgeving over meisjesbesnijdenis naar het voorbeeld van Gambia kunnen terugdraaien. \"Je geeft conservatieven in andere landen de moed om ook daar besnijdenis ongedaan te maken\", reageert Dukureh. \"Als Gambia het kan, kunnen wij het ook.\"  Bij vrouwelijke genitale verminking (vgv), of meisjesbesnijdenis, worden delen van het vrouwelijke geslachtsorgaan verwijderd. Dit gebeurt vaak op jonge leeftijd, soms al bij pasgeboren baby's. Wereldwijd zijn volgens Unicef al meer dan 230 miljoen meisjes en vrouwen besneden, vooral in delen van het Afrikaanse continent, maar ook in Azi\u00eb en het Midden-Oosten. De Wereldgezondheidsorganisatie hanteert vier categorie\u00ebn van verminking, vari\u00ebrend van het enkel weghalen van de clitoris, tot het wegsnijden van de binnenste en buitenste schaamlippen, waarna het geslachtsorgaan wordt dichtgenaaid. Dit wordt infibulatie genoemd. In alle gevallen is het besnijden van meisjes en vrouwen medisch onnodig, en brengt het ernstige gevaren met zich mee. Korte- en langetermijneffecten zijn onder andere hevige pijn en soms fatale bloedingen, infecties, moeilijkheden bij het plassen, complicaties bij de bevalling, psychische klachten en seksuele problemen."}, {"ID": 2522250, "url": "https://nos.nl/artikel/2522250-hogere-spaarrente-lonkt-waarom-stappen-we-niet-over", "title": "Hogere spaarrente lonkt, waarom stappen we niet over?", "date_time": "2024-05-28T18:59:14+0200", "text": "Het blijft wennen: rente krijgen op spaargeld. Door de negatieve rente bij de Europese Centrale Bank (ECB) kregen spaarders op zeker moment zelfs helemaal geen rente meer. Maar sinds de rente bij de Europese Centrale Bank omhoog is geschoten, stijgt ook de spaarrente. Maar alleen niet zo snel, en helemaal zo hoog nog niet. Met 1,5 procent bij ING en ABN Amro en 1,7 procent bij de Rabobank komt de spaarrente niet in de buurt van de 2 tot 3 procent procent van voor de kredietcrisis. De Autoriteit Consument &amp; Markt (ACM) stelde vandaag vast dat er te weinig concurrentie is.  Het overgrote deel van de spaarders heeft een spaarrekening bij ABN Amro, ING of Rabobank. Deze drie grootbanken houden de spaarrentes bij elkaar goed in de gaten: verhoogt de \u00e9\u00e9n, dan doet de ander het ook. Dat hebben ze niet met elkaar afgesproken, benadrukt de Autoriteit Consument &amp; Markt (ACM) na onderzoek. Dat mag ook niet. Maar omdat maar weinig mensen overstappen, voelen de grote banken nauwelijks druk om hun spaarrentes te verhogen. Is het in andere Europese landen beter? De gemiddelde spaarrente in Nederland behoort zeker niet tot de hoogste in de eurozone, maar ook niet tot de laagste. Uit cijfers van de Europese Centrale Bank (ECB) blijkt dat de gemiddelde Nederlandse spaarrente voor huishoudens ergens net onder het gemiddelde bungelt. In Luxemburg en Oostenrijk worden spaarders relatief het meest beloond, gevolgd door die uit Duitsland, Finland en Itali\u00eb.  Een stuk minder dan voorheen. Sinds de kredietcrisis hielden veel buitenlandse banken het voor gezien in Nederland. In 2008 boden nog 43 banken in Nederland spaarrekeningen aan, de afgelopen twee jaar was dat met 23 bijna de helft minder. Toch biedt die gehalveerde concurrentie nog altijd flink hogere rentes. Bunq, NIBC en LeasePlan Bank geven bijvoorbeeld meer dan 2 procent en buitenlandse banken zelfs 3 procent of meer. Er stappen ook wel degelijk spaarders de laatste jaren over, maar relatief toch weinig. Daarom kunnen nieuwkomers ook amper groeien.  Dat vragen veel mensen zich af sinds de kredietcrisis. \"We kennen allemaal Icesave nog\", is een van de reacties van spaarders uit het ACM-onderzoek. Toen deze bank uit IJsland failliet ging waren veel Nederlandse spaarders hun spaargeld kwijt omdat het depositogarantiestelsel in dit land niet voldoende gevuld was. Hoewel dit inmiddels in alle eurolanden in orde moet zijn, vertrouwen veel spaarders het toch niet. Zelfs niet bij een Nederlandse prijsvechter. \"Ik weet niet waar ik aan begin\", zegt een ondervraagde in het onderzoek. \"Maak ik het wel over naar de juiste rekening? Maak je het in \u00e9\u00e9n keer over? Stel het gaat niet goed?\"  Ook dat vragen veel spaarders zich af. \"Ik wil mijn spaar- \u00e9n betaalrekening graag gebundeld houden\", geeft een ING-klant in het ACM-onderzoek aan. Daarbij zijn veel consumenten ook wel tevreden met de dienstverlening van hun grootbank. \"Gebruiksgemak en \u00e9\u00e9n interface waar je je handelingen in doet en de snelheid\", stelt een ander. Toch vermoedt de ACM dat veel consumenten denken dat de rente overal hetzelfde is: \"Onbekendheid met het aanbod van de spaarmarkt lijkt een belangrijke factor te zijn voor de inactieve consumenten om niet over te stappen\", concludeert de waakhond. Veel mensen zijn huiverig om van bank over te stappen:   Volgens de ACM moet er wettelijk het \u00e9\u00e9n en ander geregeld worden om de spaarmarkt open te breken. Want alleen al de dreiging dat spaarders vertrekken zal bij ING, ABN Amro en Rabobank de druk opvoeren om scherpere tarieven te bieden. De drempels voor nieuwkomers verlagen is volgens de ACM niet nodig. Want die zouden niet \"onnodig of onredelijk hoog\" zijn. De ACM denkt aan een verplichting voor banken om klanten jaarlijks te informeren over andere spaarproducten plus hun spaarrentes in vergelijking met die van andere. Dat moet ook in duidelijke taal gebeuren. Overstappen zou ook eenvoudiger moeten worden, bijvoorbeeld door klanten niet te verplichten naast een spaar- ook een betaalrekening te nemen. Daarbij zouden consumenten bij het overstappen ook hun oude rekeningnummer moeten kunnen behouden, stelt de ACM. Dat laatste is overigens al jaren een wens, die nooit werd doorgevoerd. "}, {"ID": 2522246, "url": "https://nos.nl/artikel/2522246-vaticaan-na-uitspraak-paus-was-nooit-de-bedoeling-om-te-beledigen", "title": "Vaticaan na uitspraak paus: 'Was nooit de bedoeling om te beledigen'", "date_time": "2024-05-28T18:52:31+0200", "text": "Het Vaticaan heeft gereageerd op de ophef die is ontstaan na uitspraken van paus Franciscus vorige week maandag. Tijdens een besloten ontmoeting met een aantal Italiaanse bisschoppen gebruikte de paus toen een beladen term. Op de bijeenkomst ging het over de vraag of celibataire homoseksuele mannen toegelaten mogen worden tot een priesteropleiding. De paus antwoordde stellig van niet, want, zo zei hij, op de priesteropleidingen is er al veel te veel 'frociaggine'. Vrij vertaald betekent dat 'flikkerbende'. \"De paus verontschuldigt zich bij iedereen die zich beledigd voelt\", zegt een woordvoerder. Het was nooit zijn bedoeling om iemand te beledigen of homofobe termen te gebruiken, aldus de zegsman. Het Vaticaan bevestigt overigens niet dat Franciscus het woord daadwerkelijk heeft gebruikt. De term frociaggine komt uit de Romeinse straattaal en heeft een zeer negatieve bijklank. Mensen die de paus verdedigen zeggen dat hij de bijklank van het woord niet goed heeft ingeschat, omdat hij Spaanstalig is.  Het duurde een week voor de uitspraak uitlekte, dat gebeurde gisteren via een roddelwebsite. Er werd geschokt op gereageerd, omdat Franciscus juist bekendstaat om zijn relatief tolerante houding tegenover de lhbti-gemeenschap. Velen zullen zich zijn uitspraak herinneren aan het begin van zijn pausschap, toen hem werd gevraagd naar de positie van homoseksuele priesters: \"Wie ben ik om te oordelen?\", zei hij toen. Daarnaast veroorzaakte hij onlangs opschudding omdat hij zei dat priesters relaties van stellen van hetzelfde geslacht mogen zegenen.  \"Na lang aandringen van journalisten kwam de woordvoerder van het Vaticaan halverwege de middag met een verklaring. Daarin stond dat de paus op de hoogte was van de berichtgeving door de media. Franciscus herhaalt met klem dat er \"in de Kerk ruimte is voor iedereen, precies zoals hij of zij is! De paus heeft nooit homofobe uitspraken willen doen en biedt zijn excuses aan. Aan al diegenen die zich gekrenkt hebben gevoeld door het gebruik van een term die door anderen is overgebracht.\" En daarmee blijft het dubbelzinnig. Alsof paus Franciscus een term heeft overgenomen die door iemand anders eerder tijdens de ontmoeting was gebruikt. Hoe het ook zij: het is de zoveelste communicatieve uitglijder van deze paus.\""}, {"ID": 2522239, "url": "https://nos.nl/artikel/2522239-dick-schoof-wil-premier-van-alle-nederlanders-zijn", "title": "Dick Schoof wil 'premier van alle Nederlanders' zijn", "date_time": "2024-05-28T17:50:45+0200", "text": "Dick Schoof wil \"premier van alle Nederlanders\" zijn. Dat zei hij in een persconferentie nadat bekend was geworden dat hij de beoogd premier is. Schoof is verder van plan de zorgen van Nederlanders serieus te nemen en aan te pakken, zei hij. Ook koerst hij op verbinding \"met de mensen met - en voor wie - we het doen\". Over hoe hij dat gaat doen, wilde Schoof nog niet veel kwijt. Volgens de kandidaat-premier is het coalitieakkoord van PVV, VVD, NSC en BBB \"ambitieus\", en hij wilde er niet op vooruitlopen hoe hij dat wil invullen in het regeerprogramma. \"Mijn plannen voor Nederland zijn wat de fractievoorzitters hebben afgesproken.\" De komende weken gaat formateur Richard van Zwol samen met Schoof (en met input van de vier partijen) een kabinetsploeg samenstellen. Het kabinet gaat dan de plannen uit het akkoord uitwerken. Schoof zei daarover dat met het gesloten akkoord in de hand een \"uitstekend\" regeerprogramma gemaakt kan worden \"voor alle Nederlanders\". Schoof wil premier voor alle Nederlanders zijn:  Hij benadrukte verder dat hij niet de kandidaat is van de PVV, die het voortouw had in de zoektocht naar een premier, maar van alle formerende partijen. \"Ik ben gevraagd door de vier fractievoorzitters. Daar heb ik me op gebaseerd.\" De beoogd premier zei dat hij intensief heeft nagedacht over zijn nieuwe functie en erover heeft overlegd met zijn vriendin en volwassen kinderen. \"Ik heb het besluit niet lichtvaardig genomen en ik sta hier vol overtuiging.\" \"Het zal voor veel mensen een verrassing zijn dat ik hier sta\", zei Schoof:  Tot 3,5 jaar geleden was Schoof lid van de PvdA en nu is hij partijloos. Desgevraagd zei de kandidaat-premier dat hij zijn lidmaatschap van de PvdA had opgezegd omdat hij zich niet meer verwant voelde met de partij. Een vraag over verwantschap met de PVV, de grootste coalitiepartij, noemde hij \"niet relevant\".  Samen met de beoogd premier gaat formateur Richard van Zwol de komende weken ministers en staatssecretarissen zoeken. Vervolgens komen er nog hoorzittingen van de bewindslieden in de Tweede Kamer. Na de hoorzittingen volgt de bordessc\u00e8ne. Van Zwol hoopt rond 26 juni klaar te zijn. De komende dagen wordt dus onderhandeld over de verdeling van de posten. Dat zal gebeuren naar verhouding van het zetelaantal in zowel de Tweede als de Eerste Kamer. De post van minister-president staat er los van. Normaal gesproken levert de grootste partij de premier en de tweede partij de minister van Financi\u00ebn, maar nu wordt dat dus mogelijk anders. De 67-jarige Schoof is op dit moment de hoogste ambtenaar op het ministerie van Justitie en Veiligheid. Daarvoor was hij de baas van de inlichtingendienst AIVD, Nationaal Co\u00f6rdinator Terrorismebestrijding en Veiligheid (NCTV) en directeur van de Immigratie- en Naturalisatiedienst (IND). De afgelopen dagen hebben de leiders van de formerende partijen PVV, VVD, NSC en BBB onder leiding van formateur Van Zwol gesproken over de vraag wie er minister-president moet worden. De premier zal het extraparlementaire kabinet leiden dat de vier partijen willen vormen. De komende weken wordt nog gezocht naar nieuwe ministers en staatssecretarissen. Het idee is dat er voor het zomerreces, begin juli, een kabinet is. De vier partijen bereikten twee weken geleden een coalitieakkoord. Het nieuwe kabinet moet die plannen verder uitwerken. "}, {"ID": 2522238, "url": "https://nos.nl/artikel/2522238-vrouw-26-aangehouden-in-zaak-dode-nederlander-op-curacao", "title": "Vrouw (26) aangehouden in zaak dode Nederlander op Cura\u00e7ao", "date_time": "2024-05-28T17:47:31+0200", "text": "De politie heeft in Rotterdam een 26-jarige vrouw aangehouden op verdenking van betrokkenheid bij de dood van Mike Venema. De 53-jarige Nederlander woonde op Cura\u00e7ao en verdween in 2018 spoorloos van het eiland. Zijn lichaam werd bijna een jaar later gevonden in zijn auto die op de bodem van de Caribische Zee lag. Het is nooit duidelijk geworden wat zich die dag heeft afgespeeld. De politie denkt dat Venema het slachtoffer is geworden van een misdrijf. De Nederlandse en Cura\u00e7aose politie doen samen onderzoek naar zijn overlijden. In dat onderzoek is vandaag de verdachte aangehouden in een woning in Rotterdam, meldt Rijnmond. Of de vrouw ook uit Rotterdam komt, is niet bekend. De politie zegt meer aanhoudingen niet uit te sluiten.  Venema was een geboren en getogen Heemskerker. Hij woonde sinds 2009 op Cura\u00e7ao, waar hij actief was als loodgieter en klusjesman. Venema woonde in een appartement maar verbleef vlak voor zijn vermissing in een resort op het eiland. Daar werd Venema op 12 september 2018 voor het laatst gezien. Tien maanden later vond een krabduiker op de bodem van de zee zijn pick-up met daarin zijn stoffelijke resten. De politie heeft via opsporingsprogramma's en sociale media meerdere keren aandacht gevraagd voor de zaak. Vorig jaar augustus loofde de Peter R. de Vries Foundation een beloning uit van 100.000 euro voor de gouden tip over de dood van Mike Venema. "}, {"ID": 2522235, "url": "https://nos.nl/artikel/2522235-aanval-op-tentenkamp-rafah-dit-weten-we-tot-nu-toe", "title": "Aanval op tentenkamp Rafah: dit weten we tot nu toe", "date_time": "2024-05-28T17:37:47+0200", "text": "Ooggetuigen beschrijven het als een gruwelijk inferno, Palestijnse leiders noemen het een weerzinwekkend bloedbad en het hoofd van de VN-missie in Gaza spreekt van een \"hel op aarde\". In de vuurzee die zondagavond volgde op een Isra\u00eblische aanval op een tentenkamp in het zuiden van Gaza vielen tientallen doden raakten honderden mensen gewond. Twee dagen na de aanval zijn er nog veel vragen.  De aanval vond zondagavond plaats bij het vluchtelingenkamp bij Tel al-Sultan, een buurt in het westen van Rafah. Duizenden mensen zijn daarheen gevlucht vanuit het oosten van de stad waar Isra\u00eblische troepen drie weken geleden een grondoffensief zijn begonnen.  Om 22.34 uur plaatselijke tijd werd de aanval voor het eerst gemeld door internationale persbureaus. Isra\u00ebl bevestigde korte tijd later het kamp inderdaad te hebben aangevallen. Doelwit, zegt Isra\u00ebl, waren twee Hamas-commandanten, Yassin Rabia en Khaled Nagar. Beiden zouden bij de aanval zijn gedood. Vanuit Rafah waren uren eerder voor het eerst in lange tijd raketten op Isra\u00ebl afgevuurd. Het Isra\u00eblische leger legt geen verband tussen die aanval en het bombardement op het tentenkamp. Bekijk hier de nasleep van de aanval:   Overlevenden zeggen dat velen in het kamp in hun slaap werden overvallen door de aanval en de brand die erop volgde. Ze beschrijven beelden die rechtstreeks uit een horrorfilm lijken te komen, met mensen die ledematen kwijtraakten of levend verbrandden, meldt onder meer The Washington Post. Volgens het door Hamas geleide Gaza Media Office zijn onder de 45 doden veel vrouwen en kinderen. Artsen Zonder Grenzen heeft gewonden opgevangen op een medisch verzorgingspunt om ze te stabiliseren. Volgens de hulporganisatie hebben ze zware verwondingen door rondvliegende granaatscherven, botbreuken en brandwonden. Op satellietbeelden van voor en na de aanval zijn de gevolgen van de aanval te zien. Er is een grote verschroeide plek te zien waar de brand woedde. Daar iets links van lijken meerdere gebouwen beschadigd:   De vraag is hoe de \"precisie-aanval\", zoals Isra\u00ebl het verwoordde, zoveel slachtoffers kon maken. Er zijn vragen over de planning van de aanval in een dichtbevolkt gebied. Isra\u00ebl komt ook met andere lezingen over de brand.  Het Isra\u00eblische leger heeft een voorlopig onderzoek naar de dodelijke luchtaanval op Rafah en de brand die daarop volgde inmiddels afgerond. Legerwoordvoerder Hagari zei vanmiddag dat het leger de raketaanval uitvoerde met twee explosieven van 17 kilogram om de twee hooggeplaatste militanten van Hamas uit te schakelen. De munitie was volgens Hagari niet zwaar genoeg om een brand te kunnen veroorzaken. De conclusie van het leger is daarom dat de brand die na de luchtaanval ontstond, is veroorzaakt door iets anders. Onderzocht wordt of er mogelijk wapens in de buurt lagen. Eerder stelde Isra\u00ebl dat het om een precisie-aanval ging op basis van gedetailleerde inlichtingen, \"binnen de grenzen van het internationale recht\". De Amerikaanse nieuwszender ABC News heeft een andere mogelijke verklaring. De VS heeft volgens ABC informatie gekregen van de Isra\u00ebli\u00ebrs dat er mogelijk een brandstoftank 100 meter van het kamp is geraakt door granaatscherven, waardoor er een vuurzee ontstond en minstens een grote tent vlam vatte. De Isra\u00eblische premier Netanyahu stelde maandag in het Isra\u00eblische parlement dat er volgens hem sprake is van \"een tragisch ongeval\" en dat Isra\u00ebl \"iedere mogelijke voorzorgsmaatregel\" neemt om burgerslachtoffers te voorkomen, maar dat het offensief in Rafah doorgaat. Mensenrechtenorganisaties twijfelen aan de Isra\u00eblische claim dat het zo veel mogelijk doet om burgerslachtoffers te voorkomen. Volgens de Verenigde Naties zijn er sinds 7 oktober ruim 35.000 doden gevallen, van wie er ruim 24.000 volledig zijn ge\u00efdentificeerd. Onder hen zijn zeker 14.000 vrouwen en kinderen.  Het Isra\u00eblische leger zegt dat het onderzoek naar de aanval wordt voortgezet. Daarnaast doet ook mensenrechtenorganisatie Amnesty International onderzoek naar aanvallen in Gaza waarbij veel slachtoffers zijn gevallen. Of ook dit incident wordt onderzocht is nog niet bekend, zegt Amnesty-woordvoerder Marjon Rozema. Amnesty baseert zich bij zijn onderzoeken op foto's, satelliet- en videobeelden en gesprekken met getuigen. \"We analyseren wat zich heeft voorgedaan. Dat doen we ook met wapenexperts. Die analyseren delen van munitie en kunnen zo aantonen dat er ook bijvoorbeeld bommen van Amerikaanse makelij bij zitten.\" Bij drie eerdere aanvallen, op vluchtelingenkamp al-Maghazi en op Rafah, concludeerde Amnesty dat Isra\u00ebl het internationale oorlogsrecht had geschonden. Zo was er niet voor de aanvallen gewaarschuwd en waren er burgerdoelen bij. \"Deze nieuwe aanval heeft ook alles in zich om tot op de bodem uitgezocht te worden, maar als dat gebeurt, gaan daar wel weken overheen.\" Een aantal wereldleiders heeft met afschuw gereageerd op de beelden van het aangevallen kamp. Josep Borrell, de hoge vertegenwoordiger van de Europese Unie voor Buitenlandse Zaken, zei maandag geschokt te zijn door het bombardement, dat hij \"in de meest krachtige bewoordingen\" veroordeelt. \"Het bewijst dat er geen veilige plek is in Gaza.\" De Franse president Macron zei \"woedend\" te zijn over de aanval. \"Deze operaties moeten stoppen. Er zijn geen veilige gebieden in Rafah voor Palestijnse burgers\", schreef hij op X. Macron riep op tot volledige naleving van het internationaal recht en een onmiddellijk staakt-het-vuren. De Amerikaanse president Biden moet nog publiekelijk reageren. Een woordvoerder van de Amerikaanse Nationale Veiligheidsraad zei dat de aanval \"hartverscheurend\" was en dat de VS \"actief in gesprek\" is met Isra\u00ebl om vast te stellen wat er is gebeurd. De woordvoerder zei ook dat \"Isra\u00ebl het recht heeft om achter Hamas aan te gaan\".  \"Isra\u00ebl had al meteen gezegd dat het de uitspraak van het internationaal Gerechtshof om het offensief in Rafah te staken naast zich neer zou leggen en dat het er sowieso mee door zou gaan. Maar dat de Isra\u00ebli\u00ebrs zo snel na de brand in het tentenkamp het grondoffensief in de stad al uitbreiden, is wel opvallend. Het laat vooral zien dat de reacties vanuit de internationale gemeenschap op de aanval op het tentenkamp niet veel indruk maken. En dat Isra\u00ebl het gevoel heeft dat het prima zijn plannen kan doorzetten, omdat serieuze consequenties lijken uit te blijven.\" "}, {"ID": 2522231, "url": "https://nos.nl/artikel/2522231-beachclub-mallorca-had-geen-vergunning-voor-terras-dat-instortte", "title": "Beachclub Mallorca had geen vergunning voor terras dat instortte ", "date_time": "2024-05-28T17:13:23+0200", "text": "De Medusa Beach Club op Mallorca had geen vergunning voor het dakterras dat vorige week is ingestort. Dat heeft de burgemeester van de stad gezegd op een persconferentie over het ongeval. Burgemeester Mart\u00ednez presenteerde het rapport over de dodelijke instorting. De uitgaansgelegenheid aan het strand heeft wel een vergunning voor de bar en het restaurant, maar dus niet voor een dakterras. De eigenaar is een Nederlander, meldde het ministerie van Buitenlandse Zaken kort na het ongeluk. Volgens het hoofd van de brandweer van Mallorca waren er ongeveer 21 mensen op het dakterras toen het in elkaar zakte. Volgens de brandweer verspreidt de club normaal gesproken zijn tafels over het terras, maar was er die avond een grotere tafel gedekt voor twaalf Nederlandse toeristen.  \"Er had daar niemand mogen zijn\", zegt het hoofd van de stadsbrandweer tegen persbureau Reuters. Het Spaanse Openbaar Ministerie onderzoekt de zaak verder. Het is nog niet bekend of er iemand wordt vervolgd. Afgelopen donderdag kwamen vier mensen om het leven en raakten er tientallen gewond toen het terras instortte. De doden zijn twee Duitse toeristen, een serveerster die werkte in de club en een man uit Senegal. Onder de gewonden waren tien Nederlanders. "}, {"ID": 2522228, "url": "https://nos.nl/artikel/2522228-scholen-doen-veel-vaker-beroep-op-steunfonds-voor-schoolreisjes", "title": "Scholen doen veel vaker beroep op steunfonds voor schoolreisjes", "date_time": "2024-05-28T16:55:29+0200", "text": "Steeds meer basisscholen hebben moeite om schoolreisjes voor hun leerlingen te betalen. Dit schooljaar hebben bijna 1800 scholen voor dit doel een beroep gedaan op het Jeugdeducatiefonds. Dat is bijna drie keer zo veel als twee jaar geleden. Scholen betalen de reisjes in principe uit bijdragen die ouders vrijwillig afstaan voor dat doel. Maar steeds meer gezinnen kunnen of willen deze vrijwillige bijdrage niet betalen, zodat ook scholen financieel in de knel komen. Bijkomend probleem is dat de kosten voor schoolreisjes zijn gestegen. Het gaat dan om bijvoorbeeld uitgaven aan vervoer en entree. Het Jeugdeducatiefonds kan in dit soort gevallen bijspringen. Het fonds zet zich in voor kinderen die opgroeien in armoede en geeft scholen geld voor verschillende doelen, zoals ook gratis maaltijden voor kwetsbare kinderen.  Dit schooljaar kreeg het fonds 1789 aanvragen van scholen voor geld voor schoolreizen, blijkt uit cijfers die zijn verstrekt aan het NOS Jeugdjournaal. Vorig schooljaar waren dat er 1320 en het jaar ervoor 662. Scholen klopten ook vaker aan voor geld voor schoolkampen, bijvoorbeeld voor groep 8. Dat aantal aanvragen verdubbelde in twee jaar tijd, van 166 naar 358. In totaal keerde het fonds dit schooljaar ongeveer drie miljoen euro uit voor schoolreisjes en -kampen.  Directeur Hans Spekman van het Jeugdeducatiefonds is blij dat het fonds zo veel scholen kan helpen, maar spreekt wel van een zorgelijke ontwikkeling dat ouders kennelijk geen geld meer hebben om de schoolreis te betalen. \"Een schoolreis of schoolkamp is niet alleen voor het plezier, het is ook heel belangrijk voor de ontwikkeling van kinderen.\" Het Jeugdeducatiefonds is afhankelijk van private financiers. Spekman vindt de kwestie dermate belangrijk dat ook de overheid verantwoordelijkheid moet nemen. \"Drie miljoen euro is veel geld, de vraag is of we dit kunnen volhouden. Uiteindelijk moet de overheid het toch ook gaan doen.\" "}, {"ID": 2522222, "url": "https://nos.nl/artikel/2522222-reacties-op-schoof-van-goede-vent-tot-vraagtekens-bij-verleden", "title": "Reacties op Schoof: van 'goede vent' tot vraagtekens bij verleden", "date_time": "2024-05-28T15:42:55+0200", "text": "Bij de oppositie in de Tweede Kamer wordt verschillend gereageerd op het vooruitzicht dat Dick Schoof de nieuwe premier wordt van een aanstaand kabinet. De leider van de grootste oppositiepartij, GroenLinks-PvdA-voorman Timmermans ziet in Schoof vooral een \"heel loyale en toegewijde ambtenaar.\" Hij was lid van de PvdA, maar dat is volgens Timmermans \"al aardig wat jaren geleden.\" \"Pim Fortuyn en Gerrit Zalm waren ook ooit lid van de PvdA. Het zegt vooral dat er in de PVV-pool kennelijk niemand te vinden was.\" Timmermans ziet Schoof dan ook nadrukkelijk als kandidaat van PVV-leider Wilders, al zeggen de formerende partijen dat hij namens alle partijen kandidaat is. Timmermans is niet verrast door de voordracht van zijn oud-partijgenoot. Uit een interview met De Groene Amsterdammer bleek onlangs al dat Schoof niet afwijzend staat tegenover een kabinet met de PVV, constateert hij. Zo reageren de vier leiders van de coalitiepartijen:  Forum voor Democratie en Denk zijn behoorlijk verrast over de keuze voor de topambtenaar van het ministerie van Justitie. \"Nederland heeft gestemd op Geert Wilders en we krijgen een voormalige PvdA-ambtenaar die mensen jarenlang heeft zitten bespioneren\", zegt Forum-leider Baudet. Hij verwijst daarmee naar de ophef die ontstond toen bleek dat de NCTV, onder leiding van Schoof, nepaccounts gebruikte om burgers te volgen op sociale media. Denk-leider Van Baarle \"staat niet te juichen\" bij de naam van Schoof en is voorlopig \"fel gekant\" tegen de voordracht. Hij wijst erop dat de veiligheidsdienst meewerkte aan het in de gaten houden van moskee\u00ebn en andere islamitische organisaties, terwijl Schoof daar de baas was. Van Baarle heeft daarom vraagtekens bij het verleden van Schoof. De NCTV zag moslims niet als bondgenoot, maar als potentieel gevaar, stelt hij. Daarmee zijn de rechten van minderheden volgens hem met voeten getreden. \"Door zo iemand naar voren te schuiven geef je het signaal af dat je de zorgen die Nederlandse moslims hebben niet serieus neemt.\" Denk wil opheldering of Schoof bij het illegaal in de gaten houden van de organisaties betrokken was.  JA21-Kamerlid Eerdmans is een stuk enthousiaster. \"Goede vent. Met goede papieren\", stelt hij. Eerdmans kent Schoof nog uit de tijd dat hij zelf op het ministerie van justitie werkte. \"Een hele goede ambtenaar. Het is natuurlijk afwachten of hij ook een goede politicus is.\" SP-leider Dijk gaat niet in op de persoon die het nieuwe kabinet moet gaan leiden. \"Het is goed dat er iemand is. Eindelijk!\", zegt hij. \"Wij zullen hem gaan beoordelen op de kwaliteit en de inhoud en niet op het poppetje.\" "}, {"ID": 2522220, "url": "https://nos.nl/artikel/2522220-om-eist-200-uur-werkstraf-tegen-fvd-kamerlid-van-meijeren-voor-opruiing", "title": "OM eist 200 uur werkstraf tegen FvD-Kamerlid Van Meijeren voor opruiing", "date_time": "2024-05-28T15:27:57+0200", "text": "Het Openbaar Ministerie heeft 200 uur werkstraf ge\u00ebist tegen Forum voor Democratie-Kamerlid Gideon van Meijeren. Volgens het OM is de 36-jarige politicus schuldig aan twee gevallen van opruiing. Van Meijeren spreekt tegen dat hij schuldig is en noemt het een \"politiek strafproces\". In juli 2022 gaf Van Meijeren een toespraak op een boerenmanifestatie in het Gelderse dorp Tuil. Daarin wees hij de aanwezigen erop dat het wettelijk toegestaan is om in bepaalde gevallen geweld tegen de overheid te gebruiken. Hij legde daarbij een verband met de mogelijke onteigening van boeren. De tweede aanklacht betreft een interview dat in oktober en november 2022 online stond, waarin het FvD-Kamerlid sprak over \"een revolutionaire beweging\" die \"zich heel duidelijk onderscheidt van een protestbeweging\" en die \"bij wijze van spreken naar het parlement trekt en zegt: wij gaan hier gewoon niet meer weg\".  Van Meijeren zei in de rechtszaal dat hij niet tot geweld heeft opgeroepen, maar dat zijn uitspraken in essentie oproepen waren tot geweldloos verzet. De officier van justitie is het daar niet mee eens. Volgens hem is Van Meijeren strafbaar omdat hij kon weten dat de uitlatingen kunnen worden opgevat als een aansporing tot geweld. Van Meijeren speelde in op het anti-overheidssentiment dat op dat moment speelde vanwege de coronamaatregelen en de stikstofproblematiek, aldus het OM. Een politicus krijgt \"ruim baan\" om zijn mening te uiten, zei de officier, maar dat moet wel gebeuren binnen de regels van de rechtsstaat. Volgens hem heeft Van Meijeren in deze twee gevallen \"een strafrechtelijke grens overschreden\".  Eerder op de zitting vroeg Van Meijeren de rechtbank het proces tegen hem te stoppen, onder meer omdat het OM het besluit tot vervolging onder politieke druk zou hebben genomen. De rechtbank wees dat verzoek af. Later zei het FvD-Kamerlid onder meer dat het OM \"heel selectief\" heeft geknipt in zijn uitspraken, wat zou hebben geleid tot \"een totaal gemanipuleerd beeld van de boodschap die ik heb uitgedragen\". Van Meijeren stelde dat hij het gebruik van geweld \"ten diepste\" afkeurt. Het noemen van geweld is volgens hem nog geen oproep tot geweld. \"Het is een waarschuwing dat de overheid de grenzen van het toelaatbare nadert. Ik zeg alleen dat bepaalde overheidsdaden kunnen leiden tot een reactie.\" De rechtbank doet op 11 juni uitspraak. "}, {"ID": 2522207, "url": "https://nos.nl/artikel/2522207-middelbare-school-in-limburg-dicht-na-bedreiging-en-intimidatie", "title": "Middelbare school in Limburg dicht na 'bedreiging en intimidatie' ", "date_time": "2024-05-28T14:02:59+0200", "text": "Een middelbare school in Reuver (Limburg) is vandaag gesloten vanwege een reeks incidenten. Medewerkers zijn ge\u00efntimideerd en bedreigd door een aantal ouders en leerlingen, schrijft de school in een informatiebrief aan de ouders die in handen is van L1 Nieuws.  Het Grescollege in het Limburgse dorp zegt dat er afgelopen vrijdag \"verscheidene ongeregeldheden\" waren op de school. In de brief staat onder meer dat er \"fysiek contact\" was tussen enkele leerlingen. Ook gisteren was er een incident buiten de poorten van de school. Volgens de regionale omroep moest de politie samen met medewerkers van de school ingrijpen. Waarom precies, is niet bekend. \"Mijn vijftienjarige zoon belde mij vanuit de aula en vertelde dat hij niet naar buiten mocht omdat de situatie onveilig zou zijn\", vertelt een ouder anoniem aan de omroep.  De politie zegt dat bij het incident gisteren een 45-jarige man en twee minderjarige leerlingen zijn aangehouden. De man zit nog vast en wordt nog verhoord voor opruiing en bedreiging. De twee leerlingen, die waren aangehouden voor het beledigen van politieagenten, zijn weer vrijgelaten mogen later een verklaring afleggen. De politie was vrijdag ook al bij de school aanwezig. \"Dit vanwege een dreiging die is ontstaan door een langslepend conflict tussen leerlingen onderling dat zich op de school afspeelt\", zegt een politiewoordvoerder. Bestuurder Thieu Kikken zegt tegen L1 Nieuws dat de gebeurtenissen \"enorm veel impact\" hebben op leerlingen en medewerkers.  Volgens dagblad De Limburger ging het vrijdag mis na een voorval over het opbergen van een mobiele telefoon. Vervolgens zouden ouders naar de school zijn gekomen om verhaal te halen. Kikken kan de precieze aanleiding niet bevestigen maar zegt dat er inderdaad mensen van buitenaf naar school zijn gekomen vanwege een conflict. Morgen gaat de school weer open. Dan gaan coaches met de leerlingen praten over de gebeurtenissen van de afgelopen dagen. Enkele betrokkenen mogen voorlopig de school niet meer binnen, aldus het Grescollege.  De Onderwijsinspectie heeft meerdere meldingen gehad over de situatie op de school, maar ziet dit als een incident. \"Een school is een oefenplaats, ook voor hoe je met elkaar omgaat. Wij bekijken vooral: neemt de school hierin de verantwoordelijkheid die je mag verwachten. Ons beeld is dat ze dat doen.\" Vorige maand heeft de inspectie de school nog een voldoende gegeven op veiligheid. \"Er zijn af en toe meldingen geweest over incidenten, maar dat wil niet zeggen dat er structureel iets mis is.\" "}, {"ID": 2522206, "url": "https://nos.nl/artikel/2522206-dick-schoof-zeer-ervaren-op-gebied-van-justitie-en-asiel", "title": "Dick Schoof zeer ervaren op gebied van justitie en asiel", "date_time": "2024-05-28T13:52:19+0200", "text": "Kandidaat-premier Dick Schoof is 67 jaar en heeft tientallen jaren ambtelijke ervaring, vooral op het terrein van justitie en veiligheid. Schoof is nu secretaris-generaal, de hoogste ambtenaar, op het ministerie van Justitie. In een gesprek met De Groene Amsterdammer ging hij drie maanden geleden uitgebreid in op het politieke klimaat en de verkiezingsoverwinning van de PVV. Hij zei onder meer dat als een kwart van de mensen op de PVV stemt, dat dan niet ineens een kwart het verkeerd heeft gezien. Voor Schoof de ambtelijke chef werd op Justitie was hij onder meer hoofddirecteur van de Immigratie- en Naturalisatiedienst (IND), directeur-generaal Openbare Orde en Veiligheid op het ministerie van Binnenlandse Zaken, directeur-generaal politie op het ministerie van Justitie, Nationaal Co\u00f6rdinator Terrorismebestrijding en Veiligheid en de hoogste baas van inlichtingendienst AIVD. Schoof studeerde planologie en meteen daarna werd hij beleidsmedewerker onderwijs bij de Vereniging van Nederlandse Gemeenten.  Tot dusver was weinig bekend over mogelijke politieke ambities van Schoof. Wel is hij ruim dertig jaar lid geweest van de PvdA, maar dat lidmaatschap heeft hij drie\u00ebnhalf jaar geleden opgezegd. In maart werd hij 67 en hij zou met pensioen hebben kunnen gaan, maar hij vroeg en kreeg dispensatie om nog drie jaar als ambtenaar door te werken. In het interview met De Groene Amsterdammer zei hij dat hij al voor de verkiezingen had besloten dat hij door wilde (als ambtenaar). En hij voegde eraan toe: \"Dit is een machtig mooie baan. Juist doordat het zo complex is.\"  Schoof zei in dat gesprek, begin maart, ook dat hij moeite heeft met het frame dat onder de nieuwe coalitie \"de democratie op het punt staat van doodgaan, als gevolg van deze verkiezingsuitslag\". En: \"Stel dat de democratie linksom of rechtsom wordt uitgehold, want het kan via beide kanten, dan is de eerste belangrijke vraag: wie ben ik om tot het oordeel te komen dat ik het goed zie en de rest niet?\" Hij pleitte voor \"iets meer reflectie\". Schoof zei in hetzelfde interview dus ook dat als een kwart van de mensen op de PVV stemt, dat dan niet ineens een kwart het verkeerd heeft gezien. \"Denk niet dat het departement van Justitie dat kwart niet zou representeren.\"  Op de vraag wat voor hem de 'morele pijngrens' zou zijn, antwoordde hij ervan uit te gaan dat we die de komende jaren niet bereiken: \"De pijngrens zou liggen waar de hele Staten-Generaal wetten gaat aannemen en de grondwet zo gaat wijzigen dat je serieuze vraagtekens kunt gaan zetten bij het voortbestaan van de democratie\". Schoof vulde aan dat rechtsstaat en democratie altijd aan verandering onderhevig zijn en \"dat we bijvoorbeeld rond terrorismewetgeving anders tegen privacy en vrijheid aankijken dan twintig jaar geleden\". Hij zei ook dat hij eerder weleens tegen bewindslieden heeft gezegd dat een bepaalde wens aan de rechtsstaat raakte, maar dat hij uiteindelijk altijd tot de conclusie kwam dat het moest kunnen. Aan die zin voegde hij toe: \"Misschien zijn er ook wel dingen uit het verleden die we invoerden, waarvan ik nu zou zeggen: past dit nog wel?\"  De vraag of de overheid nog doet wat hij er als burger van zou verwachten, beantwoordde Schoof ontkennend: \"Het duurt te lang en als het te lang duurt, bestaat het risico dat de burger het vertrouwen verliest.\" Hij noemde zichzelf ook \"op mijn manier activistisch\". Volgens hem kan de overheid echt iets betekenen voor de samenleving. Als hoogste ambtenaar op Justitie was hij vorig jaar nauw betrokken bij de discussie over het asielbeleid, die uiteindelijk resulteerde in de val van het kabinet, in juli. De coalitie kon het vooral niet eens worden over gezinshereniging: \"Er lagen allerlei varianten op tafel. Maar het is uiteindelijk politiek gesneuveld. De politiek beslist, niet de ambtenarij\", zei hij in De Groene.  In een eerder gesprek, drie jaar geleden in de Volkskrant, benadrukte hij naar aanleiding van de nasleep van de toeslagenaffaire dat je \"als ambtenaar wel een beetje moedig moet blijven\". Schoof: \"Soms lijkt het erop dat je jezelf op een hakblok legt als je nog iets zegt of doet. Nog veel belangrijker vind ik het dat in de eigen organisatie geen vrees ontstaat om iets te zeggen dat onwelkom is, uit angst dat dat niet wordt geaccepteerd of weggepoetst.\" In zijn vrije tijd doet de kandidaat-premier graag aan hardlopen. Dit jaar liep hij zijn achttiende marathon. In zijn studententijd was hij fanatiek roeier. Schoof was van 1975 tot 1984 lid van Roeivereniging Phocas in Nijmegen. Daar was hij ook enige tijd voorzitter van het bestuur.  "}, {"ID": 2522205, "url": "https://nos.nl/artikel/2522205-schildering-van-piet-hein-gevonden-bij-restauratie-grafmonument", "title": "Schildering van Piet Hein gevonden bij restauratie grafmonument", "date_time": "2024-05-28T13:37:47+0200", "text": "Bij de renovatie van het grafmonument van Piet Hein in Delft is een muurschildering ontdekt waar de zeevaarder op afgebeeld staat. De Oude Kerk in Delft noemt de schildering de \"grootste ontdekking tot nu toe\" van het monument. Op de schildering is Piet Hein geknield afgebeeld met de ogen omhoog, in een biddende houding. De afbeelding wordt daarom ook wel een priant genoemd. De muurschildering wordt nog verder onderzocht, maar de specialisten denken dat die uit de 17de eeuw komt. Piet Hein (1577-1629) veroverde in opdracht van de West-Indische Compagnie de Spaanse zilvervloot in 1628, wat Nederland vele miljoenen opleverde. Het monument staat al sinds 1638 in de kerk in Delft. Piet Hein ligt niet in het monument begraven, maar verder op in de Oude Kerk. Mogelijk is de schildering in 1635 in opdracht van de weduwe gemaakt, omdat zij had gedreigd zelf een monument op te richten als de Staten-Generaal dat niet snel zou doen. Volgens de onderzoekers zou Hendrick van Vliet de schilder kunnen zijn. Hij is bekend van zijn kerkinterieurs en portretten. Net als de weduwe woonde Van Vliet aan de Oude Delft, dus vlak bij de kerk.  De restauratie van het grafmonument van Piet Hein begon afgelopen maart. Dat was nodig omdat er zout van buiten ingetrokken was. Daardoor raakte de steen verkleurd en zaten er scheuren in. Het monument moest steen voor steen uit elkaar worden gehaald en in een bad met speciale vloeistof worden gelegd zodat het zout eruit trekt. Het publiek kan meekijken met de restauratie door een kijkgat in een wand, schrijft Omroep West. De pas ontdekte schildering is ook te zien, maar alleen als er niet gewerkt wordt. "}, {"ID": 2522197, "url": "https://nos.nl/artikel/2522197-topambtenaar-dick-schoof-ex-aivd-ex-nctv-kandidaat-premier", "title": "Topambtenaar Dick Schoof (ex-AIVD, ex-NCTV) kandidaat-premier", "date_time": "2024-05-28T12:56:15+0200", "text": "Dick Schoof is de kandidaat-premier van de nieuwe coalitie. Vanmiddag is hij langs geweest bij de leiders van de vier formerende partijen en formateur Richard van Zwol. Om 17.00 uur geven Schoof en Van Zwol een persconferentie. De 67-jarige Schoof is op dit moment de hoogste ambtenaar op het ministerie van Justitie en Veiligheid. Daarvoor was hij de baas van de inlichtingendienst AIVD, Nationaal Co\u00f6rdinator Terrorismebestrijding en Veiligheid (NCTV) en directeur van de Immigratie- en Naturalisatiedienst (IND). Lees hier meer over de ervaring van Schoof:  PVV-leider Wilders, die het voortouw had bij de zoektocht naar een kandidaat-premier, is \"ontzettend blij en ontzettend trots\". Wilders noemde Schoof na het gesprek \"een hele sterke man\" die boven de partijen staat. \"Hij heeft het vertrouwen van de vier partijen.\"  Yesilg\u00f6z (VVD), die Schoof goed kent vanuit haar rol als (demissionair) minister van Justitie en Veiligheid, zei dat hij \"heel erg goed is in verbinden\". \"Het is een kandidaat van ons vieren en premier voor alle Nederlanders.\" Omtzigt van NSC benadrukte dat Schoof \"zeer veel relevante ervaring\" heeft \"voor beleidsterreinen die ertoe doen\". BBB-voorvrouw Van der Plas sloot zich daarbij aan roemde zijn ervaring met dreiging, crises en veiligheid. \"In de instabiele wereld waarin we nu leven is het goed om een minister-president te hebben die daar ervaring mee heeft.\" Schoof ging vanmiddag langs bij de leiders van de vier formerende partijen:  Eerder was oud-informateur Ronald Plasterk in beeld als kandidaat, maar hij trok zich vorige week terug. Plasterk was door PVV-leider Wilders achter de schermen gepolst, maar de afgelopen tijd ontstonden er steeds meer vraagtekens over zijn omgang met patenten.  De afgelopen dagen hebben de leiders van de formerende partijen PVV, VVD, NSC en BBB onder leiding van formateur Van Zwol gesproken over de vraag wie er minister-president moet worden. Tot nu toe was nog geen naam genoemd door betrokkenen. De premier zal het extraparlementaire kabinet leiden dat de vier partijen willen vormen. De komende weken wordt nog gezocht naar nieuwe ministers en staatssecretarissen. Het idee is dat er voor het zomerreces, begin juli, een kabinet is. Omtzigt zei te verwachten dat Schoof gaat helpen bij het zoeken naar bewindspersonen. \"Ik kan me niet voorstellen dat de beoogd minister-president nu twee weken op vakantie gaat.\" De vier partijen bereikten twee weken geleden een coalitieakkoord. Het nieuwe kabinet moet die plannen verder uitwerken. "}, {"ID": 2522192, "url": "https://nos.nl/artikel/2522192-toezichthouder-vindt-dat-bkr-afgeloste-schulden-te-lang-noteert", "title": "Toezichthouder vindt dat BKR afgeloste schulden te lang noteert", "date_time": "2024-05-28T11:20:55+0200", "text": "De Autoriteit Persoonsgegevens (AP) wil dat mensen die hun lening hebben afbetaald niet meer in het BKR-register te vinden zijn, tenzij er ernstige betalingsachterstanden zijn ontstaan. Dat moet voorkomen dat mensen plotseling problemen krijgen als ze jaren later een nieuw krediet willen afsluiten. Nu worden mensen soms jaren later geconfronteerd met een lening die ze allang hebben afgelost. \"We krijgen best wel akelige signalen van mensen die bijvoorbeeld een huis willen huren of een hypotheek aangaan en dat blijkt dan opeens niet te kunnen\", zegt AP-bestuurslid Katja Mur. Reden kan zijn dat iemand ooit een betalingsmoment voor een kleine aankoop heeft gemist, waardoor er een negatieve registratie is ontstaan. \"Bijvoorbeeld dat iemand een tijdje rood heeft gestaan, of een spelcomputer te laat heeft afbetaald. Ook al is dat opgelost, dan kan het dus zijn dat je hypotheekaanvraag niet doorgaat\", zegt Mur. Het Bureau Krediet Registratie (BKR) registreert alle afgesloten leningen boven de 250 euro. Zo kunnen andere kredietaanbieders inschatten of je een extra lening kan dragen. Ook zien zij of je betalingsachterstanden hebt, of hebt gehad. Op dit moment staan ruim 10 miljoen Nederlanders in dat BKR-register. De gegevens van afbetaalde leningen blijven nu nog vijf jaar in het register staan. In een nieuw wetsvoorstel wordt die termijn verkort naar drie jaar, maar dat is volgens de waakhond nog altijd te lang. \"We vinden het goed dat schulden wordt geregistreerd, om te voorkomen dat mensen zich te diep in de schulden steken\", zegt Mur. \"Maar waarom zou je er dan nog in moeten staan als je alles netjes hebt afbetaald?\"  Wat betreft de AP moeten \u00e9chte wanbetalers wel langer in de BKR-registratie blijven staan. Het is alleen in het nieuwe wetsvoorstel niet duidelijk wanneer je zo'n wanbetaler bent. Daarvoor zouden er volgens de toezichthouder duidelijkere criteria moeten zijn, bijvoorbeeld over hoe groot je achterstand is en hoelang die al duurt. \"Er moet in de wet netjes worden geregeld welk onderscheid we belangrijk vinden\", zegt Mur. \"Het kan niet zo zijn dat je geen hypotheek kan krijgen omdat je een keer een Wehkamp-rekening niet hebt betaald. Dat is echt niet in verhouding.\"  Voor veel mensen is het nu nog lastig om van hun onterechte BKR-registratie af te komen. Volgens het AD is er een hele industrie ontstaan van bureautjes die mensen helpen om dat te regelen. Ook daar wil de AP verandering in. \"Als mensen denken dat iets niet klopt, moeten ze bij BKR terecht kunnen\", vindt Mur. \"Nu worden mensen van het kastje naar de muur gestuurd. Dat is ingewikkeld, omdat mensen soms wel bij drie partijen leningen hebben of hadden uitstaan.\" Stichting BKR laat in een reactie weten dat het registreren en bewaren van kredietinformatie geen doel op zich is, \"maar te allen tijde moet bijdragen aan het faciliteren van verantwoorde kredietverlening en het voorkomen van problematische schulden in de Nederlandse samenleving.\" De kritiek van de AP zal volgens BKR besproken worden met het ministerie van Financi\u00ebn, dat het proces rond het nieuwe wetsvoorstel leidt."}, {"ID": 2522191, "url": "https://nos.nl/artikel/2522191-vier-mannen-vast-voor-reeks-schietpartijen-in-vlissingen", "title": "Vier mannen vast voor reeks schietpartijen in Vlissingen", "date_time": "2024-05-28T11:13:41+0200", "text": "De politie in Vlissingen heeft vier mannen aangehouden vanwege een reeks schietincidenten in de Zeeuwse stad. Ze worden verdacht van wapenbezit en twee van hen ook van poging tot moord of doodslag. De arrestanten zijn mannen van tussen de 20 en 28 jaar uit Vlissingen, Ze zijn vanochtend opgepakt in drie woningen. De politie nam ook twee auto's in beslag. De politie denkt dat het gaat om een ruzie in het criminele milieu die wordt uitgevochten via schietpartijen op straat. Vanwege de vele incidenten is er al een paar weken extra politiecontrole in Vlissingen. Ook wordt er meer gesurveilleerd in de wijk Middengebied, schrijft Omroep Zeeland.   De politie en het Openbaar Ministerie onderzoeken bij welke van de schietincidenten de verdachten mogelijk betrokken waren. Het viertal is vastgezet voor verhoor. "}, {"ID": 2522186, "url": "https://nos.nl/artikel/2522186-nederland-wil-met-andere-landen-patriot-systeem-aan-oekraine-geven", "title": "Nederland wil met andere landen Patriot-systeem aan Oekra\u00efne geven", "date_time": "2024-05-28T10:15:32+0200", "text": "Nederland wil samen met anderen een Patriot-luchtverdedigingssysteem in elkaar zetten om aan Oekra\u00efne te geven. Demissionair minister Ollongren meldt dat het kabinet uit eigen voorraad zelf 'kerncomponenten' beschikbaar stelt. Zij roept andere Europese landen op dat ook te doen. Ollongren praat al met andere landen over een bijdrage en ook over het trainen van Oekra\u00efense militairen. Ze hoopt dat Oekra\u00efne op korte termijn kan worden voorzien van zeker \u00e9\u00e9n compleet systeem.  De Oekra\u00efense president Zelensky heeft westerse bondgenoten recent herhaaldelijk gevraagd te helpen bij het versterken van de luchtverdediging. Het Oekra\u00efense leger heeft grote moeite met het afslaan van de grootschalige Russische bombardementen. Bijvoorbeeld in Charkiv, met 1,4 miljoen inwoners de een-na-grootste stad van het land. Russische troepen rukken steeds verder op in de regio:  Het kabinet zegt zich ervan bewust te zijn dat Patriot-systemen schaars zijn, maar benadrukt dat Oekra\u00efne \"ook vecht voor Europa en dat de capaciteit om oorlog te voeren, de energieproductie en de vitale infrastructuur er dagelijks worden aangevallen.\" Ollongren wijst erop dat volgens NAVO-secretaris-generaal Stoltenberg het bondgenootschap tijdelijk onder de minimale capaciteitseisen voor verdediging mag gaan. \"Dus de ruimte voor creativiteit is er\", zegt de minister. In de NAVO-afspraken is vastgelegd welke wapens en wapensystemen landen in huis moeten hebben, zodat de alliantie als geheel voldoende slagkracht heeft.  Het besluit om Patriot-onderdelen te leveren komt op het moment dat Zelensky op bezoek is in buurland Belgi\u00eb. Die bondgenoot heeft besloten om dertig F-16-gevechtsvliegtuigen te leveren voor 2028. Dat Belgi\u00eb gevechtsvliegtuigen zou sturen was al bekend, maar nog niet hoeveel. De eerste toestellen worden nog dit jaar geleverd. Die belofte is onderdeel van een veiligheidsakkoord dat de twee landen vandaag hebben ondertekend. Daarin staat dat Belgi\u00eb Oekra\u00efne de komende tien jaar zal steunen. Voor het komende jaar heeft het land 977 miljoen euro gereserveerd voor militaire steun aan Oekra\u00efne.  \"Twee keer goed nieuws voor Oekra\u00efne vandaag. Patriots en F-16's zijn de wapens die boven aan het verlanglijstje staan. Vooral ook om tegenwicht te kunnen bieden aan de Russische straaljagers die met zweefbommen steden zoals Charkiv onder vuur nemen en Oekra\u00efense posities langs het front platgooien. Oekra\u00efne kan deze Russische vliegtuigen met de eigen straaljagers nu niet aanvallen. De verwachting is dat dit straks met F-16's wel kan. De bedoeling is dat F-16's die eerder al toegezegd werden door onder meer Nederland en Denemarken, voor het einde van het jaar boven Oekra\u00efne vliegen. De Patriot-systemen kunnen ook gebruikt worden tegen deze Russische straaljagers, maar dat gaat niet zonder risico. Daarvoor moet je dicht bij de frontlinie komen en ze zijn dit voorjaar al een lanceersysteem met bemanning verloren. Omdat Patriots zo duur en schaars zijn, zou Kyiv ze niet meer hiervoor durven inzetten. Maar als de Oekra\u00efners straks meer systemen krijgen, dan kunnen ze dit weer overwegen.\" "}, {"ID": 2522185, "url": "https://nos.nl/artikel/2522185-waterschap-limburg-doet-aangifte-van-bedreigingen-en-geweld-tegen-personeel", "title": "Waterschap Limburg doet aangifte van bedreigingen en geweld tegen personeel", "date_time": "2024-05-28T10:07:13+0200", "text": "Waterschap Limburg gaat aangifte doen van bedreiging en mishandeling van personeel door burgers. Het gaat om vier losstaande incidenten in een week tijd, aldus het waterschap. Medewerkers van het waterschap komen in actie bij wateroverlast. Ze helpen bijvoorbeeld bij evacuaties van campings bij wateroverlast of het aanleggen van een nooddijk. Het is niet bekend bij welke situaties personeel precies werd bedreigd. Volgens het waterschap is bij \u00e9\u00e9n incident de telefoon van een medewerker afgepakt. Een ander personeelslid zou zijn klemgereden door een auto. Drie van de vier incidenten gebeurden in Midden-Limburg, \u00e9\u00e9n incident was in het zuiden van de provincie. Dijkgraaf Saskia Borgers zegt tegen L1 dat ze snapt dat de aanhoudende regen en de wateroverlast in bepaalde gevallen tot frustraties kan leiden. \"Maar we accepteren het niet als daarbij grenzen worden overschreden en er bedreigingen in welke vorm dan ook geuit worden richting medewerkers of bestuurders.\" "}, {"ID": 2522184, "url": "https://nos.nl/artikel/2522184-van-der-burg-wist-van-onveilige-ruimtes-ter-apel-maar-beter-dan-buiten-slapen", "title": "Van der Burg wist van onveilige ruimtes Ter Apel, maar 'beter dan buiten slapen'", "date_time": "2024-05-28T09:59:38+0200", "text": "Demissionair staatssecretaris Eric van der Burg (Asiel) zou asielzoekers in de toekomst weer in de wachtruimtes van het aanmeldcentrum in Ter Apel laten slapen als het alternatief buiten overnachten is. \"Zolang ik nog staatssecretaris ben, zal ik er alles aan doen om te voorkomen dat mensen buiten in de kou moeten slapen\", zei hij in het NOS Radio 1 Journaal. Van der Burg reageerde op een artikel in Trouw, waarin staat dat hij tientallen keren opdracht heeft gegeven om asielzoekers in de wachtkamers te laten overnachten. Dit terwijl hij meerdere malen door de Immigratie- en Naturalisatiedienst (IND) was gewezen op de veiligheidsrisico's.  Pas toen eind vorig jaar de Inspectie Justitie en Veiligheid met een stevig rapport kwam, werd besloten de nachtopvang in de wachtruimtes te be\u00ebindigen. In het rapport stond dat een \"snelle, veilige en effici\u00ebnte ontvluchtingen\" in geval van paniek of brand onmogelijk was. De inspectie stelde dat het laten slapen van personen in de wachtruimten \"ontoelaatbaar is en per direct dient te worden be\u00ebindigd\". Van der Burg bevestigt dat hij wist van de risico's. \"Maar het was een kwestie van kiezen tussen buikpijn of hoofdpijn. Er waren te weinig plekken om te slapen, dus dan moet je kiezen. Anders lagen mensen buiten.\" De staatssecretaris gaf in eerste instantie toestemming per dag, maar later per week en per maand. Soms sliepen wel 150 asielzoekers in de ruimtes, onder wie ook kinderen. In het najaar van 2022 verbleven dertig minderjarigen meerdere dagen in de ruimtes.  De ruimtes zouden volgens Van der Burg dus alleen zijn ingezet als er geen alternatief beschikbaar was. Maar volgens de krant strookt die verklaring niet met het feit dat Van der Burg soms toestemming gaf voor een maand vooruit. De staatssecretaris zegt nu dat hij in eerste instantie per dag besliste of asielzoekers in de wachtruimtes mochten overnachten. \"Maar als je elke dag tot 's avonds laat bezig bent met plekken regelen en je een paar nachten achter elkaar om 22.00 uur zegt: 'Ga de wachtruimtes maar gereedmaken'. Dan krijgen mensen pas om 01.00 of 02.00 uur 's nachts rust.\"  Om de opvang van asielzoekers eerlijk te verdelen over alle gemeenten, kwam het kabinet met de spreidingswet. Die ging 1 februari in. Maar de formerende partijen hebben het voornemen om deze wet weer in te trekken. Van der Burg: \"Spreidingswet of niet, we blijven er met elkaar verantwoordelijk voor dat er geen mensen buiten in het gras hoeven te slapen. Dat betekent toch dat gemeentes, want ergens anders kan het niet, een tandje bij moeten zetten.\" "}, {"ID": 2522177, "url": "https://nos.nl/artikel/2522177-veldproef-vogelgriepvaccins-succesvol-na-de-zomer-volgen-meer-bedrijven", "title": "Veldproef vogelgriepvaccins succesvol, na de zomer volgen meer bedrijven", "date_time": "2024-05-28T09:15:22+0200", "text": "Twee vogelgriepvaccins werken effectief in de praktijk, meldt demissionair minister Adema van Landbouw, Natuur en Voedselkwaliteit (LNV). Uit een veldproef blijkt dat de vaccins acht weken na de vaccinatie effectief zijn tegen het vogelgriepvirus. De volgende stap is een pilot waarbij kippen op meerdere bedrijven het vaccin krijgen. Het ministerie had opdracht gegeven tot een veldproef om de vaccins te testen. In september vorig jaar werden 1800 eendagskuikens gevaccineerd tegen vogelgriep. Een aantal andere kippen werd besmet met het virus en vervolgens bij de gevaccineerde dieren gezet. Het virus werd niet overgedragen aan de gevaccineerde kippen, waardoor het vaccin als effectief kan worden beschouwd. De volgende proeven moeten meer inzicht geven in de immuniteit gedurende de volledige legperiode van circa 1,5 jaar.  Na de zomer wil de minister beginnen met een vaccinatieproef op meerdere legbedrijven. Het doel van de vaccinatiepilots is een grootschalige vaccinatiecampagne van pluimvee om de kans op besmettingen met het virus te verkleinen. Sinds 2 december zijn er geen vogelgriepuitbraken op pluimveebedrijven geweest, meldt Adema. Toch is het volgens hem belangrijk om door te gaan met het traject, zodat toekomstige vogelgriepuitbraken worden voorkomen. Vogelgriep is een dodelijke aandoening voor veel vogels. We maakten eerder deze uitlegvideo:  Adema schrijft in een brief aan de Tweede Kamer over de zorgen die in de pluimveesector leven over de gevolgen van de vaccinaties op de handel. Nederland en Frankrijk behoren tot de weinige landen die werken aan een vogelgriepvaccinatie, maar andere landen volgen hun stappen op de voet, benadrukt de minister. De pilots vinden voorlopig alleen plaats op bedrijven die alleen voor de Nederlandse markt produceren. Daarnaast worden er gesprekken gevoerd met andere landen over de vogelgriepvaccins.  Ook kondigt de minister aan dat er oude bloedmonsters van koeien worden onderzocht, om te kijken of die antistoffen tegen vogelgriep bevatten. In de Verenigde Staten werd het vogelgriepvirus ontdekt bij melkkoeien en geiten. Ook in hun melk werden virusdeeltjes aangetroffen. Daarnaast werd het virus aangetroffen in weefsel van het vlees van een melkkoe die naar de slacht was gestuurd. Dat meldde het Amerikaanse landbouwministerie UDSA vorige week. "}, {"ID": 2522176, "url": "https://nos.nl/artikel/2522176-strengere-regels-voor-rijscholen-en-rij-instructeurs", "title": "Strengere regels voor rijscholen en rij-instructeurs", "date_time": "2024-05-28T09:07:37+0200", "text": "Er komen nieuwe, strengere regels voor rijscholen om de misstanden in de sector tegen te gaan. Het demissionaire kabinet volgt hiermee een advies op om het slagingspercentage te verhogen en beginnende automobilisten veiliger te laten rijden. Zo wordt het volgen van rijlessen verplicht. Nu mag iedereen die dat wil ook zonder rijopleiding afrijden. Daarnaast worden de leerdoelen duidelijker. \"Denk dan bijvoorbeeld aan de verplichting om tijdens de opleiding in het donker te hebben gereden, om een keer 130 te hebben gereden en om 'sociaal rijgedrag' te bespreken\", zo schrijft het ministerie van Infrastructuur. Het rijonderwijs wordt opgeknipt in vier fasen, met steeds moeilijker verkeerssituaties om te oefenen. Tussentijds wordt met de leerling, ouders of rij-instructeur gekeken wat de leerling heeft geleerd en wat beter moet. Door het nieuwe leerplan zal ook het examen veranderen, maar hoe is nog niet precies duidelijk. Om de kosten niet te veel op te laten lopen, blijft er \u00e9\u00e9n theorie-examen en \u00e9\u00e9n praktijkexamen. Rij-instructeurs worden verplicht een opleiding te volgen bij een erkend opleidingsinstituut. Elke vijf jaar moeten instructeurs zelf ook weer een theorie- en een praktijkexamen doen. Als een instructeur drie keer een onvoldoende haalt, verliest deze zijn bevoegdheid.  Het kan zijn dat rijlessen door de strengere eisen duurder worden, maar daar staat tegenover dat meer mensen in een keer slagen, wat ze een hoop geld bespaart. Nu is het slagingspercentage 52 procent. De helft moet dus weer examen doen, met alle kosten van dien. \"We verwachten dat jongeren eerder zullen slagen voor hun rijbewijs\", zegt demissionair minister Harbers. \"Frauderen tijdens het examen, instructeurs die je bewust te vroeg laten afrijden, lespakketten die de indruk geven dat je 'snel' je rijbewijs kunt halen. Het zijn misstanden die moeten worden aangepakt.\" Om de kwaliteit van het rijonderwijs blijvend te controleren en te verbeteren wordt er een Adviescommissie Rijonderwijs opgericht. Hierin komen vertegenwoordigers van de rijschoolbranche, exameninstituut IBKI, het CBR, het ministerie en onderwijskundigen. "}, {"ID": 2522175, "url": "https://nos.nl/artikel/2522175-paus-sprak-denigrerend-over-homo-s-op-besloten-bisschoppenconferentie", "title": "'Paus sprak denigrerend over homo's op besloten bisschoppenconferentie' ", "date_time": "2024-05-28T08:59:26+0200", "text": "Paus Franciscus zou op een besloten ontmoeting met alle Italiaanse bisschoppen denigrerend over homo's hebben gesproken. Dat schrijven Italiaanse media op basis van meerdere bronnen. De paus werd gevraagd of homoseksuele mannen de opleiding tot priester mogen volgen, zolang ze celibatair blijven. Daarop reageerde hij op heftige toon dat dat niet moet gebeuren. De paus vervolgde zijn verhaal dat er in de Rooms-Katholieke Kerk al te veel sprake is van frociaggine. In het Nederlands is dat vrij vertaald 'flikkerbende'. De bijeenkomst vond meer dan een week geleden plaats achter gesloten deuren, maar gisteren lekten de uitspraken van de paus toch uit.  Er wordt geschokt gereageerd op de uitspraken van de paus, vooral omdat hij publiekelijk juist respectvol spreekt over lhbti'ers. Progressieve aanhangers van de kerk zeggen dat er weinig is veranderd op het gebied van homorechten binnen de Rooms-Katholieke kerk, maar dat paus Franciscus wel een veel vriendelijker toon aansloeg. Zo zou aan het begin van zijn pausschap aan hem zijn gevraagd hoe hij dacht over homoseksuelen priesters, waarop hij antwoordde: \"Wie ben ik om te oordelen?\". Daarnaast zorgde hij onlangs voor opschudding onder de traditionele katholieken omdat hij liet bepalen dat priesters in bepaalde gevallen stellen van hetzelfde geslacht moet kunnen zegenen. Ook zegt hij met regelmaat dat lhbti'ers welkom zijn in de kerk.  \"Het is niet de eerste keer dat paus Franciscus een communicatieve uitglijder maakt, maar deze uitspraak gaat wel erg ver. In feite vertolkt Franciscus de offici\u00eble lijn van de kerk, namelijk dat praktiserende homoseksuele mannen niet mogen worden toegelaten tot een priesteropleiding. Desondanks shockeerde zijn woordkeuze volgens bronnen zelfs sommige van de aanwezig bisschoppen. Hij koos voor jargon uit de Romeinse lhbti-gemeenschap, maar met een zeer negatieve bijsmaak.\" Verdedigers van de Spaanstalige paus zeggen dat hij soms fouten maakt in de Italiaanse spreektaal, ook al groeide hij op in een Italiaanssprekend gezin in Argentini\u00eb. Het Vaticaan heeft nog niet gereageerd op de kwestie. "}, {"ID": 2522168, "url": "https://nos.nl/artikel/2522168-waakhond-spaarrentes-nederlandse-banken-te-laag-maatregelen-nodig", "title": "Waakhond: spaarrentes Nederlandse banken te laag, maatregelen nodig", "date_time": "2024-05-28T07:35:51+0200", "text": "Nederlandse banken betalen hun klanten relatief lage spaarrentes, omdat er te weinig concurrentie is. Dat stelt de Autoriteit Consument &amp; Markt (ACM) na onderzoek. Daarom zijn er volgens de toezichthouder maatregelen nodig. De banken houden volgens de ACM elkaars rentetarieven goed in de gaten en stemmen die vervolgens stilzwijgend op elkaar af. Dat is niet verboden, maar het heeft volgens de ACM wel hetzelfde effect als een kartel. Daardoor blijven de rentes voor klanten te laag.  Het overgrote deel van de spaarders in Nederland heeft een spaarrekening bij \u00e9\u00e9n van de drie grootbanken: ABN Amro, ING of Rabobank. De rente die deze drie banken bieden, blijft achter bij de snel gestegen beleidsrente van de Europese Centrale Bank (ECB) en bij rentes die bijvoorbeeld buitenlandse banken bieden. Toch stappen maar weinig mensen over. Dat komt onder meer doordat ze tevreden zijn over hun bank en zich er niet bewust van zijn dat ze ergens anders meer rente kunnen krijgen. Maar de ACM ziet ook dat de banken drempels opwerpen die het moeilijker maken om over te kunnen stappen. Zo is het voor veel mensen lastig om verschillende spaarproducten te vergelijken. Daarnaast verplichten banken klanten om aan de spaarrekening ook een betaalrekening te koppelen, wat meer gedoe oplevert als je van bank wil wisselen.  De toezichthouder wil daarom dat banken klanten beter informeren over wat de spaarrente oplevert en stoppen met koppelverkoop. Daarnaast moet er een verplichte overstapservice komen, waarbij banken onderling regelen dat het geld naar de nieuwe rekening wordt overgemaakt. Hiervoor moet wel de wet worden aangepast, dus het is volgens de ACM aan de politiek om hier verdere stappen in te ondernemen. De toezichthouder begon het onderzoek naar de spaarmarkt na grote kritiek op de hoge winsten die banken vorig jaar behaalden, terwijl de spaarrentes voor klanten laag bleven. "}, {"ID": 2522165, "url": "https://nos.nl/artikel/2522165-rohingya-slachtoffer-van-junta-en-rebellen-myanmar-vrezen-tweede-genocide", "title": "Rohingya slachtoffer van junta \u00e9n rebellen Myanmar, vrezen 'tweede genocide'", "date_time": "2024-05-28T07:04:26+0200", "text": "Zeker 45.000 Rohingya zijn volgens de Verenigde Naties de afgelopen dagen gevlucht voor hevige gevechten tussen het Myanmarese leger en een verzetsgroep in het westen van het land. In Myanmar woedt al jaren een bloedige oorlog tussen de militaire machthebbers en verschillende verzetsgroepen. In de West-Myanmarese deelstaat Rakhine wint de rebellengroep 'Arakan Army' terrein. De Rohingya, een grote moslimminderheid die uit de deelstaat komt, is slachtoffer van hevig geweld door beide partijen. In februari 2021 pleegde het Myanmarese leger een staatsgreep en werd de democratisch verkozen regeringsleider Aung San Suu Kyi afgezet. Door middel van bruut geweld tegen de burgerbevolking weet het regime stand te houden. Maar in de afgelopen maanden won een coalitie van prodemocratische milities en gewapende etnische groepen gestaag terrein: naar schatting is meer dan 40 procent van het land inmiddels niet meer in handen van de junta.  Een van de delen van het land waar de gevechten momenteel het hevigst zijn, is de deelstaat Rakhine. Het Arakan Army nam daar de afgelopen weken de steden Buthidaung en Maungdaw in, waar vooral Rohingya wonen. Op satellietbeelden is te zien hoe de steden grotendeels zijn verwoest door de rebellengroep.  \"We krijgen beangstigende berichten\", zegt een woordvoerder van het VN-mensenrechtenbureau. \"Rohingya-burgers worden gedood en hun eigendommen in brand gestoken.\" Het verbranden van de steden zou op 17 mei begonnen zijn, vlak nadat de rebellen de steden hadden overgenomen. Naar schatting van de VN vluchtten zeker 45.000 Rohingya voor het geweld. Een expert van datzelfde VN-mensenrechtenbureau zegt te hebben vastgesteld dat het Arakan Army zeker vier Rohingya heeft onthoofd. In de weken voor de val van de twee Rohingya-steden werden ook al luchtaanvallen uitgevoerd op de twee steden, zowel door het rebellenleger als door de junta.  Al decennialang worden Rohingya, een moslimminderheid, gediscrimineerd en vervolgd in het overwegend boeddhistische Myanmar. In augustus 2017 begon het Myanmarese leger een grootschalige militaire operatie, volgens de VN met als doel om de Rohingya te verdrijven. Ongeveer 700.000 Rohingya vluchtten naar buurland Bangladesh en leven daar nu onder erbarmelijke omstandigheden in vluchtelingenkampen. Volgens Human Rights Watch wonen er nog 600.000 Rohingya in Rakhine. Daar zijn zij het slachtoffer van vervolging en geweld en wordt hun de toegang tot voldoende voedsel, gezondheidszorg, onderwijs en levensmiddelen ontzegd. Momenteel onderzoekt het Internationaal Gerechtshof in Den Haag of er sprake is van genocide. Onder meer Nederland, Duitsland en Frankrijk hebben zich aangesloten bij de zaak.  Maar van de partij die het in die regio tegen die junta opneemt, het Arakan Army, hoeven de Rohingya dus ook weinig te verwachten. Volgens journalist en Myanmar-kenner Ole Chavannes heeft dat te maken met de aard van de beweging. \"Het Arakan Army is een succesvol rebellenleger dat al sinds 2009 actief is en vooral voor zijn eigen belangen opkomt\", legt hij uit. \"Ze zijn afkomstig uit dezelfde regio als de Rohingya, maar geloven dat alleen boeddhisten het recht hebben om te leven in de regio. Daarin verschillen ze ook van de meeste, prodemocratische verzetsgroepen. Die hebben aangegeven de Rohingya te zullen erkennen als volwaardig staatsburger als zij aan de macht komen in het land.\" Ook speelt mee dat het Myanmarese leger onlangs de dienstplicht heeft ingevoerd en daarbij actief rekruteert in vluchtelingenkampen waar Rohingya wonen. Chavannes: \"Eigenlijk is dat het toppunt van cynisme. De junta heeft jarenlang de rechten van Rohingya ontnomen, maar belooft ze nu het staatsburgerschap als zij meevechten voor datzelfde leger.\" Daar zouden de acties van het Arakan Army wel eens een reactie op kunnen zijn geweest, vermoedt Chavannes. Vorige week waarschuwde Volker T\u00fcrk, Hoge Commissaris voor de Mensenrechten bij de Verenigde Naties, al dat de junta de spanningen tussen de twee groepen moedwillig opstookt.  Net als de junta rekruteert het Arakan Army ook Rohingya voor de strijd. Een afwijzend antwoord zou een afgebrand dorp tot gevolg hebben, zei een gevluchte Rohingya onlangs tegen Al Jazeera. Beide partijen zouden vervolgens niet opleiden tot volwaardig soldaat, maar inzetten als 'menselijk schild'. Verschillende mensenrechtenorganisaties spraken onlangs van Rohingya die worden gebruikt als kanonnenvoer. Verschillende Rohingya-activisten stellen dat er inmiddels sprake is van \"een tweede genocidale golf\". De activisten zetten zich vanuit het buitenland in voor de rechten van de etnische minderheid. Ook Chavannes maakt zich ernstig zorgen. \"Al met al kun je denk ik concluderen dat het voortbestaan van de Rohingya in gevaar is.\" "}, {"ID": 2522163, "url": "https://nos.nl/artikel/2522163-wekdienst-28-5-europese-landen-erkennen-palestijnse-staat-van-meijeren-staat-terecht", "title": "Wekdienst 28/5: Europese landen erkennen Palestijnse staat \u2022 Van Meijeren staat terecht", "date_time": "2024-05-28T06:30:44+0200", "text": "Goedemorgen! Vanaf vandaag erkennen Ierland, Spanje en Noorwegen officieel de Palestijnse staat. Ook staat Gideon van Meijeren (FvD) terecht voor opruiing. Eerst het weer: het is een matige dag vandaag. De dag begint wisselend bewolkt en lokaal valt er een bui. Vanmiddag neemt de bewolking toe, gevolgd door perioden met regen. Het wordt tussen de 16 en 19 graden.     Jongeren zijn minder positief over hun eigen gezondheid. Ze roken en vapen meer en hun mentale gezondheid is nog niet hersteld na de coronaperiode. Dat staat in de Gezondheidsmonitor Jeugd 2023. De gezondheidsmonitor is een onderzoek dat elke vier jaar wordt uitgevoerd onder ruim 188.000 jongeren door de GGD's en het RIVM. Jongeren in de tweede en vierde klas van het voortgezet onderwijs van 885 scholen vulden een vragenlijst in over gezondheid, leefstijl en welzijn. In 2021 werd er een extra meting uitgevoerd vanwege de coronaperiode.    Het Sociaal Historisch Centrum voor Limburg gaf de directe familie van oud-medewerkers van de Limburgse mijnen gisteren de mogelijkheid om de personeelskaarten in te zien. Daar was veel belangstelling voor: honderden mensen meldden zich aan.  Fijne dag! "}, {"ID": 2522162, "url": "https://nos.nl/artikel/2522162-nog-meer-problemen-voor-papoea-nieuw-guinea-brug-naar-rampgebied-ingestort", "title": "Nog meer problemen voor Papoea-Nieuw Guinea: brug naar rampgebied ingestort", "date_time": "2024-05-28T06:23:21+0200", "text": "De belangrijkste hulproute naar het rampgebied in Papoea-Nieuw Guinea is afgesneden doordat een brug is ingestort, melden de Verenigde Naties. Dit bemoeilijkt onder meer de evacuatie van duizenden mensen uit het gebied waar vrijdag een dodelijke aardverschuiving plaatsvond. Ook zwaar materieel dat onderweg was naar het gebied om slachtoffers uit het puin te halen moet een langere, alternatieve route nemen. \"Het rampgebied is heel instabiel\", zegt de voorzitter van de provinciale rampendienst tegen persbureau Reuters. \"Toen wij er waren, hoorden we harde knallen bij de berg en er komen nog steeds rotsen en puin naar beneden.\"  Inwoners van een dorp in de provincie Enga werden in de nacht van donderdag op vrijdag plotseling bedolven onder een dikke laag aarde. Het land schat het dodenaantal van de ramp op 2000, maar een precies aantal vermisten is niet bekend omdat het onduidelijk is hoeveel mensen er precies in het dorp woonden. De reddingsoperatie verloopt nog steeds moeizaam. Het gebied ligt afgelegen en de wegen zijn slecht begaanbaar:   Het leger heeft controlepunten opgezet in het rampgebied, waar ook de noodtoestand is uitgeroepen, en helpt mensen naar evacuatiecentra. Reddingswerkers graven met de hand naar slachtoffers. De kans dat er nog overlevenden worden gevonden, is erg klein. "}, {"ID": 2522159, "url": "https://nos.nl/artikel/2522159-jongeren-minder-tevreden-over-eigen-gezondheid-roken-en-vapen-meer", "title": "Jongeren minder tevreden over eigen gezondheid, roken en vapen meer", "date_time": "2024-05-28T05:30:38+0200", "text": "Jongeren zijn minder positief over hun eigen gezondheid. Ze roken en vapen meer en hun mentale gezondheid is nog niet hersteld na de coronaperiode. Dat staat in de Gezondheidsmonitor Jeugd 2023. De gezondheidsmonitor is een onderzoek dat elke vier jaar wordt uitgevoerd onder ruim 188.000 jongeren door de GGD'en en het RIVM. Jongeren in de tweede en vierde klas van het voortgezet onderwijs van 885 scholen vulden een vragenlijst in over gezondheid, leefstijl en welzijn. In 2021 werd er een extra meting uitgevoerd vanwege de coronaperiode. De 12- tot 16-jarigen zijn minder positief over hun gezondheid dan bij de eerdere metingen. In 2015 beoordeelde 88 procent van de jongeren hun gezondheid als (zeer) goed. In de nieuwste meting is dat gedaald naar 80 procent.  De onderzoekers zien een toename in ongezond gedrag bij de jongeren. Vooral de toename van het aantal jongeren dat vapet en rookt, wordt als alarmerend gezien. Vapen komt inmiddels vaker voor dan roken onder de jongeren, schrijven de onderzoekers. In totaal rookt en of vapet nu 11 procent van de jongeren wekelijks. In 2019 was dat nog 5 procent. Het aantal vapende jongeren is de afgelopen vier jaar verviervoudigd. Waar in 2019 2 procent van de jongeren vapete, is dat nu gestegen naar 9 procent. Ook het aantal jongeren dat sigaretten of shag rookt, is gestegen. Sinds 1 januari zijn vapes met smaakjes verboden. Alleen vapes met tabaksmaak zijn nog toegestaan. Toch kunnen jongeren nog steeds makkelijk aan de vapes met smaakjes komen, bleek begin dit jaar uit onderzoek van NOS Stories.   Vergeleken met de meting in 2019 ervaren jongeren meer stress. Als reden daarvoor noemen ze vooral school of huiswerk, gevolgd door \"alles wat diegene moet doen\". De helft van de jongeren geeft aan zich vaak of zeer vaak gestrest te voelen. Meiden gaven twee keer zo vaak aan last te hebben van psychische klachten als jongens. Ook hadden zij vaker last van su\u00efcidegedachten. 4 procent van de jongeren gaf aan in de laatste twaalf maanden vaak of heel vaak er serieus over nagedacht te hebben een eind te maken aan zijn of haar leven. In vergelijking met de meting in coronatijd is de mentale gezondheid van jongeren gestabiliseerd, maar de onderzoekers noemen het zorgwekkend dat de resultaten niet zijn hersteld of verbeterd sinds het einde van de coronaperiode. Denk je aan zelfmoord of maak je je zorgen om iemand? Praten over zelfmoord helpt en kan anoniem via de chat op www.113.nl of telefonisch op 113 of 0800-0113. Ook het gebruik van sociale media speelt een rol bij de gezondheid van jongeren. Zo geven meer jongeren aan gepest te worden op sociale media. Anderen geven aan te weinig te slapen door het gebruik van sociale media of hun huiswerk minder goed te maken.  Ongeveer 1 procent van de jongeren in het onderzoek gaf aan zich anders te voelen dan een jongen of meisje. Hoewel het om een klein percentage gaat, zeggen de onderzoekers dat veel van hun antwoorden afwijken van de anderen. Zo gaf een veel lager percentage van deze groep aan zich gelukkig en gezond te voelen. Ook zeiden deze jongeren vaker en meer te drinken, meer te vapen en/of te roken en meer psychische klachten te ervaren. "}, {"ID": 2522158, "url": "https://nos.nl/artikel/2522158-aanklacht-tegen-president-peru-om-bezit-peperdure-horloges", "title": "Aanklacht tegen president Peru om bezit peperdure horloges", "date_time": "2024-05-28T03:32:10+0200", "text": "Het Openbaar Ministerie van Peru heeft een aanklacht ingediend tegen president Dina Boluarte. De 61-jarige president wordt beschuldigd van het aannemen van steekpenningen. Aanleiding voor de aanklacht is wat in Peru 'Rolexgate' wordt genoemd. Boluarte is regelmatig gezien met horloges en andere dure sieraden die niet passen bij haar salaris. De collectie zou zo'n 460.000 euro waard zijn, terwijl haar maandsalaris rond de 3900 euro per maand ligt. Ook had ze de sieraden niet aangegeven bij haar aantreden. Eind maart doorzocht de Peruviaanse politie het huis van Boluarte, die de beschuldiging ontkent. Volgens haar heeft ze de luxegoederen niet gekregen, maar geleend van een lokale gouverneur. Als het parlement de aanklacht doorzet, kan het schandaal leiden tot de afzetting van Boluarte. In de afgelopen periode heeft de eerste vrouwelijke president van het Zuid-Amerikaanse land veel steun verloren. Nog maar vijf procent van de bevolking zou achter haar staan, bleek afgelopen weekend uit een populariteitspeiling.  De afgelopen vijf jaar zijn er zes presidenten geweest in Peru. Veel presidenten zijn in verband gebracht met corruptie of daarvoor veroordeeld. Toen het parlement in 2022 een afzettingsprocedure wilde starten tegen de vorige president, Pedro Castillo, ontstond er een machtsstrijd. Castillo wilde vlak voor de stemming het parlement ontbinden, wat uiteindelijk leidde tot zijn afzetting en arrestatie. Bij gewelddadige protesten die hierop volgden vielen tientallen doden. "}, {"ID": 2522157, "url": "https://nos.nl/artikel/2522157-amerikaanse-bejaarde-opgepakt-voor-jarenlang-teisteren-buurt-met-katapult", "title": "Amerikaanse bejaarde opgepakt voor jarenlang teisteren buurt met katapult", "date_time": "2024-05-28T02:15:07+0200", "text": "De politie in de Verenigde Staten heeft een 81-jarige man aangehouden die jarenlang zijn buurtgenoten zou hebben geteisterd met een katapult. De man schoot volgens lokale media regelmatig op ramen en autoruiten in zijn woonplaats Azusa in Zuid-Californi\u00eb. Sommige balletjes gingen rakelings langs mensen. Het onderzoek naar de serieslingerschieter, zoals de man door de politie wordt genoemd, liep al jaren. Bijna tien jaar geleden kwam de eerste melding binnen, maar tot voor kort had de politie geen idee wie er achter de beschietingen zat. Hij zou in de loop der jaren tientallen keren hebben toegeslagen. Hoe de politie uiteindelijk op het spoor van de man kwam, is niet bekendgemaakt. Maar volgens de politie werd het \"ergens in het onderzoek\" duidelijk dat veel van de katapultballetjes waren afgeschoten vanuit de achtertuin van de 81-jarige man. Toen agenten afgelopen vrijdag tijdens een huiszoeking een katapult en bijbehorende balletjes vonden, wisten ze genoeg.  Waarom de bejaarde man zijn buurtgenoten terroriseerde, is onduidelijk. Volgens de politie koos hij zijn slachtoffers niet willekeurig, maar is het onbekend waarom hij schoot op bepaalde mensen of eigendommen. De man zit voorlopig vast en mag ook niet op borgtocht vrij. Later vandaag wordt hij voorgeleid."}, {"ID": 2522156, "url": "https://nos.nl/artikel/2522156-mobiele-eenheid-beeindigt-demonstratie-in-gebouw-radboud-universiteit-nijmegen", "title": "Mobiele eenheid be\u00ebindigt demonstratie in gebouw Radboud Universiteit Nijmegen", "date_time": "2024-05-28T00:36:45+0200", "text": "De politie in Nijmegen heeft een demonstratie van studenten in het Erasmusgebouw van de Radboud Universiteit be\u00ebindigd. Studenten hielden sinds maandagmiddag een gedeelte van de tweede etage van het gebouw bezet. Het zou gaan om ongeveer dertig tot vijftig studenten, die van plan waren op de universiteit te overnachten. Ze eisen dat de universiteit de banden verbreekt met Isra\u00eblische instanties. De studenten hadden eerder op de avond een ultimatum gekregen van het universiteitsbestuur, die de groep had uitgenodigd voor een gesprek over de ontstane situatie. Voorwaarde was dat de studenten het gebouw zouden verlaten. Volgens Omroep Gelderland wilden de studenten alleen praten over hun eisen, niet over de bezetting.  Tot op het laatste moment was er overleg tussen de studenten en het universiteitsbestuur. Om 23.00 uur kregen ze het formele verzoek het pand te verlaten. Toen dat niet gebeurde, greep de politie in:  Omroep Gelderland meldt dat de studenten deuren hadden gebarricadeerd. Na middernacht brak de mobiele eenheid door de barricades en werden de studenten \u00e9\u00e9n voor \u00e9\u00e9n naar beneden gehaald. De demonstranten kregen ook zelf de mogelijkheid om weg te gaan. Een verslaggever van dagblad De Gelderlander schreef op X dat enkele demonstranten zich had vastgeketend. Rond 00.30 uur was de ontruiming voltooid. Niemand is aangehouden.  Eerder op de dag schreef de Radboud Universteit in een verklaring dat er sprake was van vandalisme door de demonstrerende studenten. Hierdoor konden \"diverse onderwijsactiviteiten\" niet doorgaan. Ook een debat voor studenten met de Europese lijsttrekker van GroenLinks/PvdA en de nummer twee van die partij, Bas Eickhout en Mohammed Chahim, werd volgens Eickhout in goed overleg afgelast."}, {"ID": 2522154, "url": "https://nos.nl/artikel/2522154-nederlanders-geven-relatief-groot-deel-van-inkomen-uit-aan-woonlasten", "title": "Nederlanders geven relatief groot deel van inkomen uit aan woonlasten", "date_time": "2024-05-28T00:01:19+0200", "text": "Nederlanders geven een relatief groot deel van hun inkomen uit aan woonlasten. Het gaat gemiddeld om zo'n 23 procent van het inkomen. Dat is meer dan in veel andere landen in de Europese Unie, blijkt uit cijfers van het Centraal Bureau voor de Statistiek (CBS). De cijfers tonen ook dat in Nederland relatief veel jongeren op zichzelf wonen. Nederland staat op de zesde plek van alle EU-landen als het gaat om de woonlasten. Griekenland staat op \u00e9\u00e9n; inwoners zijn daar ruim 34 procent van hun inkomen kwijt aan huur of hypotheek. Ook in Denemarken, Duitsland, Luxemburg en Bulgarije wordt er meer uitgegeven aan wonen dan in Nederland.  Over het algemeen zijn in de rijke landen de woonlasten het hoogst, legt Peter Hein van Mulligen, hoofdeconoom bij het CBS, uit. Dat ook Griekenland en Bulgarije in de top vijf staan, komt volgens Van Mulligen doordat de woonlasten als percentage van het inkomen worden berekend: \"Bulgarije heeft een van de laagste inkomens van Europa, waardoor woonlasten dus al sneller een groter deel van het inkomen innemen\".  Ondanks het woningtekort wonen Nederlandse late twintigers wel relatief vaak op zichzelf, meldt het CBS. In Nederland woont zo'n 17 procent van de jongvolwassenen tussen de 25 en 30 thuis. Dat is een groot verschil met bijvoorbeeld Kroati\u00eb, waar nog ruim 80 procent van de jongvolwassenen in deze leeftijdsgroep thuis woont. \"Er zijn ook culturele en maatschappelijke verschillen tussen de landen\" aldus Van Mulligen. \"In het zuiden van Europa is het normaler dat jongeren langer thuis blijven wonen, terwijl dit in de noordelijke landen precies het tegenovergestelde is. En daar hoort Nederland ook een beetje bij.\"  Sinds 2015 zijn de huurprijzen in Nederland met 18,5 procent gestegen. Daarmee staat Nederland in de Europese middenmoot; gemiddeld stegen huurprijzen in Europa met ruim 13 procent. In Midden- en Oost-Europa stegen de huurprijzen veruit het hardst sinds 2015. In Litouwen was de stijging bijvoorbeeld 68,2 procent. "}, {"ID": 2522146, "url": "https://nos.nl/artikel/2522146-netanyahu-aanval-tentenkamp-rafah-tragische-fout-offensief-gaat-door", "title": "Netanyahu: aanval tentenkamp Rafah 'tragische fout', offensief gaat door", "date_time": "2024-05-27T22:37:33+0200", "text": "De Isra\u00eblische premier Netanyahu heeft toegegeven dat het leger verantwoordelijkheid draagt voor de tientallen doden in een tentenkamp in Rafah. In een toespraak in de Knesset, het Isra\u00eblische parlement, noemde hij het incident een \"tragische fout\". Door de lsra\u00eblische luchtaanval ontstond er een grote brand in het tentenkamp. Netanyahu herhaalt dat het incident nog wordt onderzocht, maar spreekt al wel van een fout. Hij benadrukt dat de aanval gericht was op twee hooggeplaatste Hamas-leden. Deze twee doelwitten zouden zijn uitgeschakeld.  \"Ondanks onze uiterste inspanning om burgers te ontzien, gebeurde gisteravond een tragische fout\", citeert persbureau AP de premier. Hij zegt dat de onderste steen boven zal komen, \"want dat is ons beleid\". Netanyahu: \"Voor ons is het een tragedie, maar voor Hamas een strategie\". Isra\u00ebl herhaalt steeds dat Hamas burgers gebruikt als levend schild. Volgens de door Hamas gerunde autoriteiten van Gaza zijn zeker 45 mensen omgekomen bij de brand in het kamp voor ontheemde Palestijnen. Internationaal wordt de aanval zwaar veroordeeld. Isra\u00ebl raakt steeds verder ge\u00efsoleerd door het tussenvonnis van het Internationaal Gerechtshof in Den Haag te negeren. Het ICJ heeft Isra\u00ebl opgedragen het offensief stop te zetten. Netanyahu benadrukt door te zullen gaan totdat Hamas is verslagen in Rafah. \"Ik ben niet van plan de oorlog te stoppen totdat alle doelen zijn behaald. Als we nu stoppen, dan laten we terreur overwinnen.\"  Nederland roept opnieuw op tot een staakt-het-vuren in Gaza en de vrijlating van alle gijzelaars. Op X spreken Rutte en demissionair minister van Buitenlandse Zaken Bruins Slot van \"afschuwelijke\" beelden uit Rafah. Rutte roept Isra\u00ebl op de uitspraak van het Internationaal Gerechtshof uit te voeren, wat Isra\u00ebl nadrukkelijk niet van plan is. De luchtaanval van gisteravond vond plaats in Tel As Sultan, een vluchtelingenkamp aan de noordwestkant van Rafah:  In het begin van de oorlog beval het Isra\u00eblische leger eerst burgers het noorden van de Gazastrook te verlaten, en later ook de stad Khan Younis in het zuiden. Rafah, inclusief Tel As Sultan, was toen volgens Isra\u00ebl een veilige zone waar mensen naartoe moesten. Meer dan een miljoen Palestijnen vluchtten vervolgens naar Rafah en verbleven daar grotendeels in tentenkampen. Drie weken geleden riep het Isra\u00eblische leger burgers op Oost-Rafah te ontruimen en breidde dat gebied een week later uit naar meer centrale delen van Rafah. Mensen moesten naar een nieuwe humanitaire zone langs de kust vertrekken. De locatie van de Isra\u00eblische aanval gisteren ligt niet in dit ontruimingsgebied en ook niet in de nieuwe humanitaire zone.  In maart zei Rutte nog dat het een \"gamechanger\" zou zijn als Isra\u00ebl Rafah grootschalig binnenvalt. De wekenlange grondoperatie door het Isra\u00eblische leger in de zuidelijkste stad van Gaza heeft vooralsnog niet geleid tot \"een politiek moment dat gevolgen zal hebben\", zoals Rutte het gamechanger-moment heeft uitgelegd. Isra\u00ebl en de VS beweren dat het gaat om een \"beperkt\" offensief. Satellietbeelden tonen grote verwoesting in het betreffende gebied. "}, {"ID": 2522144, "url": "https://nos.nl/artikel/2522144-fotograaf-erwin-olaf-ontvangt-postuum-diversiteitsprijs", "title": "Fotograaf Erwin Olaf ontvangt postuum diversiteitsprijs", "date_time": "2024-05-27T22:20:08+0200", "text": "Erwin Olaf heeft postuum een Winq Diversity Award gekregen. De in september overleden fotograaf krijgt de diversiteitsprijs voor zijn jarenlange inzet voor de lhbti-gemeenschap. De prijzen zijn een idee van Winq, een magazine voor queer mannen. Hoofdredacteur Martijn Kamphorst constateert dat de rechten lhbti'ers wereldwijd onder druk staan. \"Ook Nederland zakt steeds verder op de Europese ranglijst van landen waar lhbti-rechten goed geregeld zijn. Met deze awards maken we ruimte voor een positief geluid, door krachtige mensen en initiatieven uit te lichten die de zichtbaarheid en acceptatie van onze gemeenschap vergroten.\"  Erwin Olaf overleed vorig jaar september op 64-jarige leeftijd. Magazine Winq noemt Olaf de terechte winnaar van de prijs vanwege zijn jarenlange inzet voor \"de underdogs in de samenleving\". Zijn voormalig manager Shirley den Hartog en weduwnaar Kevin Ray Edwards namen de award in ontvangst. Zij maakten van de gelegenheid gebruik om de oprichting aan te kondigen van Foundation Erwin Olaf. Met die stichting willen ze het gedachtegoed van de fotograaf laten voortleven. Den Hartog: \"Hiermee hopen we niet alleen Erwins kunst, maar ook zijn activisme een plek te geven. Het activisme stroomde door zijn aderen.\"  Naast de postume award voor Erwin Olaf vielen onder anderen Annefleur Schipper en Vera Siemons (voor de NPO 3FM-podcast De Lesbische Liga), theaterproject Boys Won't Be Boys en boekhandel De Queer Boekenkast in de prijzen bij de uitreiking. De Ghanese activist Shika Fleischer ontving een award uit handen van hulporganisatie Hivos. Fleischer zet zich in voor de queergemeenschap in Ghana. Afgelopen februari stemde het Ghanese parlement in met een wet die het voor personen strafbaar maakt zich te identificeren als lhbti'er. \"Ik geloof sterk dat niemand \u00e9cht vrij is totdat we allemaal vrij zijn\", zei Fleischer. De awards werden voor de zesde keer uitgereikt. Eerdere winnaars zijn onder anderen Raven van Dorst, Arjen Lubach, Sylvana Simons en NOS-podcast De Schaduwspits. "}, {"ID": 2522143, "url": "https://nos.nl/artikel/2522143-china-japan-en-zuid-korea-na-jaren-weer-om-tafel-herstart-en-nieuw-begin", "title": "China, Japan en Zuid-Korea na jaren weer om tafel: 'Herstart \u00e9n nieuw begin'", "date_time": "2024-05-27T21:42:33+0200", "text": "Groeiende spanningen en tegenvallende economische groei hebben China, Japan en Zuid-Korea weer naar de onderhandelingstafel gebracht. De drie landen spraken vandaag over een vrijhandelsovereenkomst, waarmee meer dan 20 procent van de wereldeconomie gemoeid is. \"Het is zowel een herstart als een nieuw begin\", zo kondigde de Chinese premier Li Qiang lovend aan. Een grote doorbraak blijft vooralsnog uit. Li ontmoette de Japanse premier Fumio Kishida en de Zuid-Koreaanse president Suk-yeol Yoon in de Zuid-Koreaanse hoofdstad Seoul. De trilaterale top kwam voor het eerst bijeen in 2008, maar dat overleg stopte in 2019. Intussen is er veel gebeurd: de coronacrisis, de invasie in Oekra\u00efne, groeiende spanningen rond Taiwan en escalerende handelsconflicten tussen de Verenigde Staten en China.  Het grootste onderwerp tijdens de ontmoeting vandaag was de economie. China is de grootste handelspartner van zowel Japan als Zuid-Korea, goed voor ongeveer 20 procent van de totale handel van elk land. Andersom zijn Japan en Zuid-Korea de derde en vierde grootste handelspartners van China. De landen zijn niet in staat om de economische banden met elkaar te verbreken. China is de tweede economie van de wereld, maar kampt met een instabiele vastgoedsector en een kelderende aandelenmarkt. De Japanse economie kromp zodanig dat het dit jaar in grootte werd ingehaald door Duitsland. Ook de Zuid-Koreaanse groeicijfers vallen al jaren tegen. Verder kampen de landen met een krimpende bevolking. In 2021 kreeg de gemiddelde Japanse vrouw 1,4 kinderen. Dat cijfer lag in 2023 in China op 1,5, terwijl het in Zuid-Korea kelderde naar 0,81, het laagste ter wereld. Met een groeiende groep ouderen en steeds minder werkenden, is het de vraag of economische groei op de lange termijn haalbaar is.  De gezamenlijke verklaring van de drie leiders legt de nadruk hierop. Volksgezondheid en vergrijzing staan hoog op de agenda. Samen met handel, duurzame ontwikkeling en klimaatverandering zijn onderwerpen waarin samenwerking essentieel is. Toch zijn concrete afspraken tot nu toe uitgebleven. De leiders verklaarden slechts dat de top vaker gehouden moet worden en kondigden Japan aan als de volgende gastheer. Het gebrek aan een overeenkomst is het gevolg van enkele hoofdpijndossiers, met als belangrijkste de Chinese toegang tot geavanceerde computerchiptechnologie. Japan maakt productiemachines waarvan de VS de verkoop aan banden wil leggen. Japan heeft aangegeven hieraan mee te werken. China zegt dat de landen daarmee de eerlijke concurrentie en de vrije markt ondermijnen.  De relatie tussen de VS met bondgenoten Japan en Zuid-Korea baart China zorgen. Vorig jaar kwamen Kishida en Yoon samen in Camp David, in de VS, om met president Biden de groeiende assertiviteit van China in de Zuid- en Oost-Chinese Zee te bespreken: dat zijn belangrijke vaarroutes voor de internationale handel. De ontmoeting leverde afspraken op over het versterken van de verdediging tegen ballistische raketten met oog op het groeiende aantal rakettesten van Noord-Korea en meerjarenplannen voor het houden van gezamenlijke militaire oefeningen. In beide landen zijn tienduizenden Amerikaanse troepen gestationeerd. Om dit te realiseren is samenwerking tussen Japan en Zuid-Korea nodig, een relatie die niet vanzelfsprekend is. Regelmatig beschuldigen politici aan beide kanten elkaar van provocatie, voornamelijk over verschillende interpretaties van de geschiedenis van de Tweede Wereldoorlog. In 2019 escaleerde deze discussie zelfs tot handelsbeperkingen, die pas vorig jaar zijn opgeheven.  De onderlinge banden tussen Japan en Zuid-Korea worden sinds kort weer aangehaald. Op 6 juni staat de eerste gezamenlijke kustwachtoefening met de VS op de agenda. China beschouwt dit als een zorgwekkende ontwikkeling en ziet het liefst de Amerikanen vertrekken uit de regio. Alhoewel deze spanningen niet openlijk ter discussie staan tijdens de top, zijn ze wel merkbaar. Zo reageerde Kishida gisteren op de grootschalige militaire oefeningen van China rond Taiwan en hij zei direct tegen Li dat \"vrede en stabiliteit in de Straat van Taiwan van het grootste belang zijn voor de internationale samenleving\". Om de onderhandelingen toch in beweging te houden verklaarden de drie leiders dat ze \"een internationale orde gebaseerd op de rechtsstaat en het internationaal recht\" willen handhaven. Voor defensie zijn uiteindelijk geen concrete afspraken gemaakt. Al lijkt de top wel een groot resultaat te hebben: voor het eerst in vijf jaar zijn de diplomatieke kanalen tussen de drie landen weer geopend. "}, {"ID": 2522139, "url": "https://nos.nl/artikel/2522139-geopolitieke-spanningen-spekken-nederlandse-defensie-industrie", "title": "Geopolitieke spanningen spekken Nederlandse defensie-industrie", "date_time": "2024-05-27T21:11:44+0200", "text": "De onrust op het wereldtoneel leidt tot miljarden extra omzet bij Nederlandse bedrijven. Dat blijkt uit een rapport over de nationale defensie-industrie in opdracht van het ministerie van Economische Zaken en Klimaat, dat vandaag naar de Tweede Kamer is gestuurd. Zo'n duizend bedrijven zijn actief in die sector. Zij houden zich bezig met het ontwerpen, ontwikkelen en produceren van allerlei materieel voor het leger. Daarnaast maken en bedenken ze ook producten voor de politie en opsporingsdiensten. Dat leverde in 2021 nog een omzet van 4,7 miljard euro op. Twee jaar later was die omzet met drie miljard gestegen, naar 7,7 miljard euro. In diezelfde tijd namen de uitgaven van Defensie voor materieel slechts met twee miljard toe. De onderzoekers concluderen daarom dat de geopolitieke spanningen de omzetstijging versterken.  De inkomsten zullen dit jaar verder toenemen, verwachten de bedrijven zelf. Om de groei bij te benen zijn veel van hen de productie aan het opschalen en extra personeel aan het aannemen. Ongeveer de helft van de wapens en andere defensiespullen gaan naar het buitenland. De meeste klanten komen uit West-Europa en de Verenigde Staten. Er gaan ook relatief veel producten naar Australi\u00eb en Aziatische landen als Maleisi\u00eb en Singapore. De export naar die landen nam wel relatief af. Hetzelfde geldt voor de export naar het Midden-Oosten, waar ook Isra\u00ebl onder valt. \"Oekra\u00efne hebben we niet specifiek uitgevraagd\", zegt onderzoeker Luddo Oh. In de cijfers valt het land daardoor onder overige Europese landen. \"Maar we weten wel dat een aantal bedrijven daar leveringen doet. En er gaat ook veel oud spul van het ministerie van Defensie naartoe.\" "}, {"ID": 2522138, "url": "https://nos.nl/artikel/2522138-vlaardingse-loodgieter-wil-naar-huis-en-sleept-gemeente-voor-de-rechter", "title": "Vlaardingse loodgieter wil naar huis en sleept gemeente voor de rechter", "date_time": "2024-05-27T21:09:20+0200", "text": "De Vlaardingse loodgieter wiens woning al meer dan een jaar doelwit is van aanslagen, spant een kort geding aan tegen de gemeente. Eerder deze maand sloot die zijn huis voor drie maanden. Daar is loodgieter Ron van Uffelen het niet mee eens. Al maanden mag Van Uffelen niet meer wonen in zijn huis en op 17 mei sloot de Vlaardingse burgemeester Bert Wijbenga de woning een tweede keer voor drie maanden. \"Er is nog steeds sprake van dreiging en gevaar\", zei Wijbenga. Hij meldde ook dat het geen makkelijk besluit was, omdat \"deze zaak alleen maar verliezers kent\".  Van Uffelen stapt nu naar de rechter. Volgens hem wordt het leven van zijn minderjarige kinderen ontwricht door de sluiting. Hij vindt dat er ook minder ingrijpende maatregelen mogelijk zijn, schrijft regionale omroep Rijnmond. Van Uffelen zei eerder al dat hij weigert te verhuizen. Volgens hem wordt het probleem daarmee niet opgelost, maar enkel verplaatst. Een paar dagen na de sluiting van de woning volgde opnieuw een aanslag op het huis van Van Uffelen. Daarmee komt het totale aantal explosies en pogingen daartoe op 23. Er vielen geen gewonden. Rondom de woning was al extra politietoezicht vanwege de vele aanslagen. Ook staan er zandzakken aan de zijkanten van het huis, als buffer voor de buren.  Wie achter de aanslagen zit, is niet duidelijk. Wel pakte de politie de afgelopen tijd meerdere personen op. Het Openbaar Ministerie heeft een bedrag van 50.000 euro uitgeloofd voor de tip die leidt tot de arrestatie van de opdrachtgever. Het kort geding dient op 6 juni in de Rotterdamse rechtbank. "}, {"ID": 2522135, "url": "https://nos.nl/artikel/2522135-groots-historisch-en-tegelijk-vervallen-brits-parlement-hard-toe-aan-opknapbeurt", "title": "Groots, historisch en tegelijk vervallen: Brits parlement hard toe aan opknapbeurt", "date_time": "2024-05-27T20:37:35+0200", "text": "Keer op keer haalt de renovatie van het Haagse Binnenhof het nieuws vanwege nieuwe tegenvallers; het verbouwingsproject loopt inmiddels in de miljarden. Maar dat is nog relatief goedkoop vergeleken met de verwachte renovatiekosten voor het Britse parlementsgebouw. Het gebouw van Westminster Palace, The Mother of Parliaments, hoort bij de oudste parlementen ter wereld en is Unesco-werelderfgoed. Maar van binnen is veel hopeloos verouderd en niemand wil z'n vingers branden aan een peperdure renovatie. Het statige neogotische gebouw aan de Theems heeft meer dan duizend kamers, honderd trappen, meer dan drie kilometer aan gangen en natuurlijk de beroemde Big Ben-toren. Op de groene en rode bankjes van het Lager- en Hogerhuis wordt al honderden jaren over wetten gedebatteerd. Het debat over de renovatiekosten zit alleen behoorlijk vast. Het oudste deel, Westminster Hall met het beroemde eikenhouten dak, stamt uit de Normandische tijd en is het decor van zo'n duizend jaar Britse geschiedenis. De hal overleefde Duitse bombardementen in 1940 en daarvoor al de brand die in 1834 grote delen van het historische paleis verwoestte. Daar kwam een neogotisch gebouw voor in de plaats. Westminster trekt jaarlijks miljoenen bezoekers en is een symbool van Groot-Brittanni\u00eb.  Hoewel de meeste bezoekers onder de indruk zijn van de grandeur, toont het complex inmiddels flink wat gebreken. Terwijl de dure renovatieplannen steeds door parlementari\u00ebrs worden uitgesteld, neemt het risico op brand, lekkages en stortvloeden van rioolwater alleen maar toe. Steigerdoeken moeten voorkomen dat afbrokkelende stenen op voorbijgangers vallen en er zit asbest door het hele gebouw heen. Het grootste gevaar zit ondergronds. Daar bevindt zich een wirwar van dicht op elkaar geplakte buizen en kabels die warmte, water, elektriciteit, gas en riolering door het gebouw leiden. De systemen zijn tientallen jaren verouderd. In onderstaande video is te zien hoe gedateerd alles is:  \"Brandgevaar is daardoor de allergrootste zorg\", zegt Tom Brake, een voormalig parlementari\u00ebr die in de renovatiecommissie zat. Om elke vonk of mogelijke kortsluiting meteen in de kiem te smoren, wordt 24 uur per dag en zeven dagen per week door het gebouw gepatrouilleerd door een brandveiligheidsteam. Het risico op een soortgelijke brand als in de Notre Dame in Parijs is absoluut aanwezig, zegt Brake. Het hout en de constructies verschillen niet veel van die van de Franse kathedraal die in 2019 vlam vatte. De onderhoudskosten om het gebouw open te houden voor de duizenden medewerkers en toeristen die er dagelijks komen, worden nu al geschat op bijna anderhalf miljoen pond per week.  Westminster is niet alleen het kantoor van de 650 parlementari\u00ebrs in het Lagerhuis en de 757 Hogerhuisleden: het gebouw is een icoon van Britse identiteit, historie en nationale trots. Er is een sterk gevoel van continu\u00efteit als men op de groene of rode bankjes zit, waar talloze voorgangers ook zaten. Standbeelden, schilderijen en glas-in-loodramen - relieken uit vroegere tijden - zijn verbonden met het Britse rijk en een van de langst functionerende democratie\u00ebn ter wereld. Groots, historisch en tegelijk vervallen: Westminster symboliseert veel aspecten van de Britse cultuur. Al is het gebouw ronduit gevaarlijk, niemand lijkt bereid - of in staat - om het te laten repareren. \"Een gebrek aan politieke wil en angst voor een schrikbarend hoge rekening maken dat het steeds weer op de lange baan wordt geschoven\", zegt Brake.\"Parlementari\u00ebrs durven geen project goed te keuren, omdat het publiek zou kunnen denken dat parlementsleden zichzelf een beter en duurder kantoor geven, ook al gaat het om Unesco-werelderfgoed.\"  In 2018 besloot het parlement een onafhankelijke expertgroep op te richten om de renovaties te leiden. Die commissie kwam met een rapport waarin de kosten tussen de 7 en 13 miljard pond werden geschat. Ook zouden de werkzaamheden zo'n 28 jaar gaan duren. Als de parlementsleden tijdens de verbouwing in het gebouw zouden blijven werken, kon het zelfs oplopen tot 22 miljard aan kosten en een duur van 76 jaar. De commissie werd opgeheven en sindsdien zit de discussie weer vast. \"Eigenlijk is het een herhaling van zetten\", zegt Brake. \"Keer op keer wordt een nieuwe onderzoekscommissie in het leven geroepen, die dan in een rapport min of meer dezelfde conclusie trekt: het wordt ongelooflijk duur en gaat heel lang duren.\""}, {"ID": 2522127, "url": "https://nos.nl/artikel/2522127-ziekenhuis-nieuwegein-morgen-weer-open-pendelbussen-ingezet", "title": "Ziekenhuis Nieuwegein morgen weer open, pendelbussen ingezet", "date_time": "2024-05-27T19:44:39+0200", "text": "Alle operaties, ingrepen en afspraken in het St. Antonius Ziekenhuis in Nieuwegein gaan morgen door. Het ziekenhuis gaat weer volledig open, nadat gisteravond de parkeergarage deels was ingestort. De garage is nog dicht, dus het ziekenhuis roept pati\u00ebnten op niet met de auto te komen. Voor personeel is een parkeerruimte geregeld aan de rand van Utrecht, zegt een woordvoerder. \"Van daaruit brengt een pendelbus hen naar werk.\" De extra reistijd is daarmee een half uur. \"Niet prettig voor onze medewerkers.\" Pati\u00ebnten die toch met de auto komen, kunnen iets dichter bij het ziekenhuis parkeren: onder winkelcentrum Cityplaza, op zo'n tien minuten lopen van het St. Antonius. \"Als we niet allemaal met de auto komen, moet het passen\", zegt een woordvoerder. \"En voor pati\u00ebnten die niet goed ter been zijn, regelen we vanaf de parkeergarage van het winkelcentrum ook pendelbussen.\"  Rond 22.00 uur gisteravond kwamen de hellingen van de parkeergarage waar auto's op- en afrijden naar beneden. Er vielen geen slachtoffers. Het is nog onduidelijk wat de instorting veroorzaakte. De Onderzoeksraad voor Veiligheid (OVV) is een verkennend onderzoek begonnen. Wat ging er mis in Nieuwegein:  Sinds de instorting konden pati\u00ebnten niet terecht in het ziekenhuis, maar morgen wordt de zorg dus hervat. \"Alle operaties en andere ingrepen kunnen we normaal verrichten\", aldus de woordvoerder. \"We hopen dat een kwart van de pati\u00ebnten van de poliklinieken op afstand - via videobellen - contact heeft met de dokter.\" "}, {"ID": 2522124, "url": "https://nos.nl/artikel/2522124-europese-unie-voert-druk-op-israel-verder-op-wil-nieuwe-hulpmissie-rafah", "title": "Europese Unie voert druk op Isra\u00ebl verder op, wil nieuwe hulpmissie Rafah", "date_time": "2024-05-27T19:19:07+0200", "text": "De Europese Unie wil met Isra\u00ebl om de tafel over de situatie in Gaza en mensenrechten. Ook moet Isra\u00ebl zich aan het tussenvonnis van het Internationaal Gerechtshof (ICJ) houden. Dat zei EU-buitenlandchef Josep Borrell na een bijeenkomst met de ministers van Buitenlandse Zaken van de EU-lidstaten. Het was al de inzet van Nederland tijdens de zogenoemde Raad Buitenlandse Zaken vandaag in Brussel: het associatieverdrag tussen de EU en Isra\u00ebl inzetten, om op die manier de druk op Isra\u00ebl te verhogen. Dat associatieverdrag is een akkoord waarin afspraken staan over handelsvoordelen en andere samenwerkingen tussen de EU en Isra\u00ebl. De EU is de grootste handelspartner van Isra\u00ebl. Het verdrag biedt ook de mogelijkheid om een zogeheten associatieraad bijeen te roepen. Dat betekent dus dat de EU met Isra\u00ebl om tafel gaat. Demissionair minister van Buitenlandse Zaken Hanke Bruins Slot kondigde vorige week al aan dat Nederland dit wilde. Nu hebben alle ministers van de EU-lidstaten hiervoor groen licht gegeven. Bruins Slot spreekt van een bijzonder moment. \"Het is zeldzaam dat het EU-associatieakkoord wordt ingezet en dat deze raad bijeengeroepen wordt. Het is echt een zware politiek stap, die ook als zodanig door Isra\u00ebl zal worden gezien. Want dit gaat over de breedte van alle samenwerking die de EU met Isra\u00ebl heeft.\"  \"Dat de Europese Unie nu met de Isra\u00eblische regering om tafel wil, is een nieuwe stap om meer druk uit te oefenen. Daarbij maakt de EU gebruik van een samenwerkingsovereenkomst met Isra\u00ebl op het terrein van handel, dat Isra\u00ebl allerlei handelsvoordelen biedt. De ministers van Buitenlandse Zaken willen niet zover gaan het hele verdrag op te schorten, iets waar de Ieren en de Spanjaarden al langer op aandringen. Maar via de samenwerkingsovereenkomst in gesprek gaan m\u00e9t Isra\u00ebl over de situatie in Gaza, daar zijn de 27 ministers het wel over eens geworden. Ze kunnen er dan bij Isra\u00ebl op aandringen zich aan de mensenrechten te houden.\" De EU roept Isra\u00ebl ook op om zich te houden aan het tussenvonnis van het ICJ. Het hof wil dat Isra\u00ebl onmiddellijk stopt met het offensief in Rafah, in het zuiden van de Gazastrook, zo bepaalde de rechter vrijdag in een tussenvonnis. \"Het Internationaal Gerechtshof is het hoogste rechtsorgaan van de Verenigde Naties. Een vonnis daarvan moet door alle leden worden uitgevoerd\", aldus buitenlandchef Borrell. Ook de Duitse minister van Buitenlandse Zaken Baerbock is stellig: \"Internationaal humanitair recht geldt voor iedereen, ook voor hoe Isra\u00ebl de oorlog voert\". Demissionair premier Rutte deed ook een oproep:  Daarnaast wil Brussel de missie EUBAM-Rafah nieuw leven inblazen. Dat is een Europese ondersteuningsmissie voor de grensovergang bij Rafah tussen Egypte en de Gazastrook, waarbij een derde partij bekijkt hoe er bij de grenspost wordt gewerkt. Via die grensovergang kwam de afgelopen maanden humanitaire hulp de Gazastrook binnen. De EUBAM is sinds 2007 niet meer actief, sinds Hamas aan de macht kwam in de Gazastrook. Het zal wel enige tijd duren om de missie nieuw leven in te blazen. Bovendien kan de EU alleen iets betekenen als alle andere betrokken partijen, waaronder Egypte, de Palestijnen en Isra\u00ebl, meewerken. "}, {"ID": 2522119, "url": "https://nos.nl/artikel/2522119-eu-komt-met-nieuwe-sanctieregeling-tegen-repressie-in-rusland", "title": "EU komt met nieuwe sanctieregeling tegen repressie in Rusland", "date_time": "2024-05-27T18:44:26+0200", "text": "De Europese Unie komt met een nieuwe sanctieregeling tegen personen die verantwoordelijk zijn voor onder meer ernstige mensenrechtenschendingen in Rusland. Op de nieuwste sanctielijst staan de Russische Federale Penitentiaire Dienst (FSIN) en negentien personen. Het gaat om rechters, openbaar aanklagers en andere leden van de rechterlijke macht in Rusland. Op de lijst staan onder meer de rechters die oppositieleider Navalny veroordeelden en een militaire onderzoeker die weigerde een onderzoek in te stellen naar de zenuwgif-aanval op de oppositieleider. Ook de rechter die Oleg Orlov, een van de bekendste Russische mensenrechtenactivisten, heeft veroordeeld staat op de sanctielijst. Daarnaast komen er exportbeperkingen op apparatuur die gebruikt kan worden voor interne repressie. Het verbod geldt ook voor technologie en software die voornamelijk gebruikt worden voor informatiebeveiliging en het monitoren of onderscheppen van telecommunicatie.  De eerdere sanctiepakketten tegen Rusland vielen onder een mechanisme uit 2014, het jaar waarin de oorlog in Oost-Oekra\u00efne begon. In februari dit jaar werd het dertiende sanctiepakket aangekondigd. Een coalitie van acht landen riep EU-chef Borrell in een brief op 28 februari dit jaar op om met een specifieker sanctiemechanisme te komen die meer gericht is op personen die betrokken zijn bij binnenlandse onderdrukking in Rusland. De ministers van buitenlandse zaken schreven hun brief kort na de dood van oppositieleider Navalny. \"De schokkende dood van Alexei Navalny was opnieuw een teken van de verergerende en systematische onderdrukking door het Kremlin-regime\", zei Borrell vandaag in een verklaring. \"We zullen alles in het werk stellen om de Russische politieke leiding en autoriteiten ter verantwoording te roepen, ook door middel van dit nieuwe sanctieregime.\"   Daarnaast legt de EU ook nieuwe sancties op aan het platform Voice of Europe en twee personen vanwege het \"voeren van propaganda-acties gericht tegen het maatschappelijk middenveld in de EU en haar buurlanden\". Ook het verdraaien en manipuleren van feiten om de invasie van Rusland in Oekra\u00efne te rechtvaardigen wordt genoemd als reden voor de sanctie. Twee weken geleden legde de EU het platform ook al sancties op. Ook het Russische persbureau RIA Novosti en de kranten Izvestija en Rossiiskaya Gazeta kregen toen sancties opgelegd. "}, {"ID": 2522113, "url": "https://nos.nl/artikel/2522113-geweld-na-tegenhouden-pro-palestijnse-tegendemonstranten-bij-sgp-actie-amsterdam", "title": "Geweld na tegenhouden pro-Palestijnse tegendemonstranten bij SGP-actie Amsterdam", "date_time": "2024-05-27T17:59:31+0200", "text": "De Mobiele Eenheid (ME) is in Amsterdam in botsing gekomen met demonstranten die een pro-Isra\u00eblische SGP-actie op de Dam wilden verstoren. Een honderdtal betogers werd op de hoek van de Dam en de Kalverstraat ingesloten. De politie zette de meeste van hen in een stadsbus. Daarna liep het uit de hand. Een groep medestanders probeerde met geweld te voorkomen dat de bus met aangehouden betogers kon wegrijden, zegt de politie. Fietsen werden op straat gegooid en agenten bekogeld. \"Agenten hebben hierop ook geweld moeten gebruiken om de bus te ontzetten\", schrijft de politie.  De tegendemonstranten werden aangehouden voor het gooien met vuurwerk, bedreiging en verstoring van de openbare orde. Volgens de politie zijn vijf agenten geschopt, gekrabd en beledigd. Rond middernacht meldde de politie dat in totaal 73 mensen zijn aangehouden tijdens de ongeregeldheden. Een groot gedeelte van hen, volgens de politie 'tientallen', zit nog vast.  De actie was gericht tegen een manifestatie van de SGP op de Dam. De partij hield een pro-Isra\u00eblische actie met onder anderen fractieleider Chris Stoffer. Daarbij waren zo'n honderd mensen aanwezig. Ze zongen Joodse liederen, psalmen en het Isra\u00eblisch volkslied. De tegendemonstranten droegen Palestijnse vlaggen en riepen onder meer 'free free Palestine'. De politie hield de betogers weg bij de manifestatie van de SGP: "}, {"ID": 2522107, "url": "https://nos.nl/artikel/2522107-joost-klein-eist-nieuwe-getuigenverhoren-in-nederland", "title": "Joost Klein eist nieuwe getuigenverhoren in Nederland", "date_time": "2024-05-27T17:16:03+0200", "text": "Joost Klein wil dat nieuwe getuigen in Nederland worden gehoord over het incident bij het Eurovisie Songfestival. Het gaat om getuigen die in Nederland wonen, bevestigt de Zweedse officier van justitie Fredrik J\u00f6nsson aan persbureau ANP. De Zweedse justitie moet hiervoor een zogenoemd Europees onderzoeksbevel aanvragen. J\u00f6nsson kan niet zeggen hoeveel tijd dat in beslag neemt en wanneer de verhoren naar verwachting plaatsvinden. Ook kan hij niet zeggen welke getuigen gehoord zouden moeten worden. Pas na de verhoren valt het besluit of Klein wordt vervolgd, of niet. De Zweedse advocaat van Klein, Jan-\u00c5ke F\u00e4lt, zegt tegen het ANP niet te kunnen reageren op het nieuws. Hij laat weten \"hopelijk binnenkort\" met een verklaring te komen. Eerder zei hij dat Joost Klein \"elk strafbaar feit\" ontkent.  Een tv-medewerker van het Songfestival deed begin mei aangifte van een incident achter de schermen na het optreden van Klein tijdens de halve finale. Volgens omroep AVROTROS maakte de artiest \"een dreigende beweging\" naar de vrouw, omdat zij hem tegen gemaakte afspraken in zou hebben gefilmd. De Zweedse politie onderzocht de zaak, waarna Songfestival-organisator EBU besloot om Klein uit te sluiten voor de finale van het evenement. AVROTROS noemde de diskwalificatie van Klein \"disproportioneel\" en zei geschokt te zijn door het besluit. De EBU zei op de maandag na de finale nog altijd volledig achter het besluit te staan om Klein te diskwalificeren, en dat dit besluit unaniem was genomen.  Klein heeft zijn eerste optredens na het songfestival alweer achter de rug. Vorige week trad hij op in Enschede en afgelopen weekend gaf hij een show in de Canadese stad Vancouver. Hij riep tijdens dit optreden \"Fuck Eurovision\", waarna mensen in het publiek \"Fuck EBU\" riepen. "}, {"ID": 2522104, "url": "https://nos.nl/artikel/2522104-jongen-16-vervolgd-voor-slaan-fvd-leider-baudet-met-bierfles", "title": "Jongen (16) vervolgd voor slaan FvD-leider Baudet met bierfles", "date_time": "2024-05-27T17:02:25+0200", "text": "Een jongen van 16 uit Groningen wordt vervolgd voor het slaan van Forum voor Democratie-leider Thierry Baudet met een bierfles. Dat bevestigt het Openbaar Ministerie na berichtgeving van RTV Noord. Het incident gebeurde op 20 november vorig jaar, twee dagen voor de landelijke verkiezingen, in een caf\u00e9 in Groningen. Baudet was voor een verkiezingsbijeenkomst in caf\u00e9 The Cabin. Aan het eind van het programma maakte de politicus selfies met de bezoekers. De dader deed volgens Baudet alsof hij een selfie wilde maken met hem en sloeg hem met een bierflesje. Baudet zei een dag later dat hij net boven zijn oog en op zijn achterhoofd was geraakt. Dat ging er zo aan toe:  De destijds 15-jarige jongen werd vrijwel direct aangehouden in verband met de aanval. Het OM gaat hem vervolgen voor poging tot zware mishandeling. Omdat de verdachte minderjarig is, zal de zaak achter gesloten deuren worden behandeld. Dat gebeurt dit najaar. Tot die tijd wil het OM geen verdere inhoudelijke informatie geven. Het motief in de zaak is nog altijd onduidelijk. Justitie laat weten dat er ook een tweede verdachte in beeld is, maar er moet nog een beslissing genomen worden of diegene zich ook voor de rechter moet verantwoorden.  Het incident in Groningen volgde amper een maand na een ander incident met Baudet in de Belgische stad Gent. Bij een bezoek aan de universiteit daar werd hij met een paraplu op zijn hoofd geslagen door een 33-jarige Oekra\u00efner. Dit weekend liet het Parket Oost-Vlaanderen weten dat hij niet voor de rechter hoeft te verschijnen. Wel krijgt hij een waarschuwing en moet hij aan enkele voorwaarden voldoen om vervolging definitief te ontlopen. Welke dat zijn, wil het parket niet zeggen. Baudet noemde het zaterdag \"ronduit schandalig\" dat de man niet wordt vervolgd. \"Ik ben vogelvrij verklaard door het systeem\", liet de FvD-leider weten. "}, {"ID": 2522100, "url": "https://nos.nl/artikel/2522100-polen-komt-met-plannen-voor-militaire-versterking-langs-oostgrens", "title": "Polen komt met plannen voor militaire versterking langs oostgrens", "date_time": "2024-05-27T16:19:59+0200", "text": "Polen heeft plannen gepresenteerd voor militaire versterking langs de grens met Rusland en Belarus. Hierbij gaat het volgens defensiefunctionarissen om militaire versterking op de grond en een investering in de anti-drone surveillance. Langs de grens van 700 kilometer moeten vestingwerken en barri\u00e8res komen. Ook wordt ge\u00efnvesteerd in communicatiesystemen en antidronetechnologie. Minister van Defensie Kosiniak-Kamysz spreekt over de grootste operatie om de Poolse oostgrens - en daarmee de oostelijke NAVO-flank - weerbaarder te maken sinds 1945. Het project met de naam Oostelijk Schild gaat zo'n 10 miljard zloty kosten, omgerekend zo'n 2,3 miljard euro.  In de Oekra\u00efense regio Lviv, die grenst aan Polen, worden regelmatig aanvallen gemeld. Ook is het al eens gebeurd dat projectielen door het luchtruim van Polen vlogen. Het doel van de versterking is volgens Kosiniak-Kamysz om het grondgebied van Polen en burgers te beschermen, \"de mobiliteit van de troepen van onze tegenstander te belemmeren, en tegelijkertijd deze mobiliteit gemakkelijker te maken voor onze eigen troepen\".  Ook andere Oost-Europese landen voeren de veiligheidsmaatregelen aan de grens op. De Baltische staten, Polen, Noorwegen en Finland maakten vorige week bekend samen een zogenoemde 'drone-muur' aan de oostgrens te willen optrekken. Er worden dan onbemande vliegtuigjes ingezet om het grensgebied beter te beschermen.  \"Polen hamert er aanhoudend op dat Rusland afgeschrikt moet worden. De vorige regering begon al met investeringen om het grootste landleger van Europa op te tuigen. Daar komt nu deze verdedigingslinie Oostelijk Schild bij. Een overgrote meerderheid in Polen is het ermee eens dat Rusland een re\u00eble dreiging vormt. Zowel Tusks verenigde regeringsblok als oppositiepartij PiS probeert zich op het gebied van veiligheid te profileren, zeker in de aanloop naar de Europese verkiezingen. Dat die Russische dreiging zo gevoeld wordt, komt ook door de aanhoudende hybride aanvallen die volgens Polen door Rusland worden uitgevoerd. Onlangs werd opnieuw een groep opgepakt die spionage- en sabotageacties zou hebben voorbereid voor Rusland. In de tussentijd loopt er onderzoek naar een brand in het grootste winkelcentrum van Warschau eerder deze maand. Premier Tusk houdt er rekening mee dat Russische diensten daar ook achter zitten. Oostelijk Schild moet Polen voorbereiden als Rusland ooit besluit met eigen troepen de grens over te steken. Duidelijk is dat Polen er steeds meer rekening mee houdt dat Rusland naast de hybride acties - zoals sabotage, spionage en cyberacties - ook over zou kunnen gaat tot een directe militaire escalatie.\" Het is niet de eerste keer dat Polen de oostgrens versterkt. De vorige regering bouwde een hek langs de grens met Belarus en schroefde het aantal militairen hier op. Hiermee moest de stroom migranten die het land aan de oostkant binnenkwam worden tegenhouden. "}, {"ID": 2522091, "url": "https://nos.nl/artikel/2522091-podcast-de-dag-30-jaar-na-apartheid-wel-vrijheid-geen-kansen", "title": "Podcast De Dag: 30 jaar na apartheid - wel vrijheid, geen kansen", "date_time": "2024-05-27T15:25:23+0200", "text": "Dertig jaar na de eerste vrije verkiezingen in Zuid-Afrika, nadat Nelson Mandela president werd, en de apartheid werd afgeschaft, hebben veel Zuid-Afrikaanse jongeren het zwaar. Zij zijn de eerste generatie die in vrijheid opgroeide, met de belofte van een beter leven voor alle Zuid-Afrikanen, wit en zwart. Maar dat is er niet gekomen. Mandela's vrijgeboren generatie heeft niet gekregen waar ze op hoopten: de jeugdwerkloosheid is ruim 60 procent. Deze jongeren kunnen bij de verkiezingen het verschil maken, vertelt correspondent Elles van Gelder in deze podcast. Zij trok de townships in en sprak met deze generatie, die gedesillusioneerd en boos is, maar toch ook hoop blijft houden. Reageren? Mail dedag@nos.nl Presentatie en montage: Elisabeth Steinz Redactie: Marco Geijtenbeek Deze aflevering van De Dag kun je hier beluisteren. Bevalt het? Vergeet je dan niet te abonneren. Onze podcasts: De Dag: elke werkdag twintig minuten verdieping bij \u00e9\u00e9n onderwerp uit het nieuws. Lang verhaal kort: elke werkdag rond vijven \u00e9\u00e9n onderwerp, in 5 minuten. NOS op 3 vertelt je wat je moet weten over een actueel onderwerp om het nieuws erover beter te kunnen volgen. Met het Oog op Morgen: elke dag een overzicht van het nieuws, een blik in de ochtendkranten en het betere journalistieke interview. Het Beste uit het Oog: iedere zaterdag selecteert de redactie van Met het Oog op Morgen de mooiste gesprekken van de afgelopen week. De Stemming van Vullings en Van der Wulp: elke vrijdag een nieuwe aflevering waarin de politieke week wordt doorgenomen. Gemaakt door NOS en EenVandaag."}, {"ID": 2522090, "url": "https://nos.nl/artikel/2522090-minstens-16-doden-door-regenval-in-bangladesh-en-india", "title": "Minstens 16 doden door regenval in Bangladesh en India", "date_time": "2024-05-27T14:59:39+0200", "text": "In Bangladesh en India zijn door zware regenval als gevolg van orkaan Remal minstens zestien mensen omgekomen. Miljoenen mensen zitten zonder stroom. Remal kwam gisteravond aan land met windsnelheden tot 135 kilometer per uur. Zeker tien mensen kwamen om in Bangladesh, zei het hoofd rampenbestrijding tegen persbureau Reuters. \"Mensen zijn meestal erg terughoudend om hun vee en huizen te verlaten om naar cycloonschuilplaatsen te gaan\", zei hij. \"Ze wachten tot het laatste moment en dan is het vaak te laat.\" In de Indiase deelstaat West-Bengalen, die grenst aan Bangladesh, zijn volgens de autoriteiten vier mensen omgekomen als gevolg van elektrocutie, waardoor het dodental daar op zes komt. Bangladesh heeft de elektriciteitsvoorziening naar sommige gebieden stilgelegd om ongelukken te voorkomen. In veel kustplaatsen zorgen omgevallen bomen voor nog meer verstoring van de elektriciteitsvoorziening omdat ze leidingen beschadigden, zeiden functionarissen van het Bengaalse ministerie van Energie. Hierdoor zitten bijna 3 miljoen mensen in Bangladesh zonder elektriciteit, melden lokale ambtenaren. De autoriteiten van West-Bengalen zeiden dat minstens 1200 elektriciteitspalen waren omgevallen.  In de stad Kolkata (voorheen Calcutta) in West-Bengalen was er veel overlast door hevige regen. Vluchten vanuit de stad zijn weer hervat en de treindiensten in de voorsteden in de deelstaat zijn weer hersteld nadat die gisteren waren stilgelegd. Beide landen brachten bijna een miljoen mensen naar stormschuilplaatsen. Ongeveer 800.000 in Bangladesh en zo'n 110.000 in India, melden de autoriteiten.  De verwachting is dat de storm naar het noordoosten trekt en geleidelijk verder verzwakt tot een diepe depressie. \"De wind zwakt dan weliswaar af, maar extreme regenval kan het gebied nog wel even parten spelen\", zegt NOS-weerman Marco Verhoef. Vanuit de Golf van Bengalen ontstaan vaker orkanen die de kustlijn van Bangladesh en India treffen. Remal is de eerste orkaan van het jaar in de regio.  "}, {"ID": 2522089, "url": "https://nos.nl/artikel/2522089-straffen-tot-29-jaar-cel-voor-reeks-gewelddadige-overvallen", "title": "Straffen tot 29 jaar cel voor reeks gewelddadige overvallen", "date_time": "2024-05-27T14:56:57+0200", "text": "De rechtbank heeft gevangenisstraffen tot 29 jaar opgelegd aan zes mannen voor hun betrokkenheid bij een reeks gewelddadige gewapende overvallen in West-Friesland, Alkmaar en het Gelderse Dreumel. Een van de woninginbraken had een fatale afloop. In de zaak staan zes verdachten terecht in de leeftijd van 27 tot 39 jaar. Ze komen uit Alkmaar, Heerhugowaard, Noord-Scharwoude, Opmeer, Obdam en Rotterdam. De rechtbank acht bewezen dat zij in 2020 en 2021 in wisselende samenstellingen zeer gewelddadige overvallen hebben gepleegd. Bij een overval in 2021 in Berkhout, vlak bij Hoorn, werd een 72-jarige man doodgeschoten. Bij woninginbraken in Avenhorn en Noord-Scharwoude werden eveneens twee slachtoffers neergeschoten, zij raakten zwaargewond. In andere gevallen werden slachtoffers geslagen met breekijzers of toegetakeld met een heet strijkijzer.  Het Openbaar Ministerie eiste eerder celstraffen tussen de 3,5 jaar en levenslang. De hoogste straf was voor Glenn V. (31). Hij is veroordeeld tot 29 jaar cel. Tegen hem was een levenslange gevangenisstraf ge\u00ebist. De rechtbank acht die straf niet passend en vindt dat de levenslange celstraf gereserveerd moet blijven voor uitzonderlijke gevallen. Daar valt deze zaak niet onder, aldus het oordeel. Ook persoonlijke omstandigheden droegen bij aan de lagere straf: de verdachte is nog relatief jong, is opgegroeid in \"buitengewoon ongunstige omstandigheden\" en kampt met psychische problemen. Drie anderen, Ruvi\u00ebni M. (39) uit Rotterdam, Deniz R. (28) uit Obdam en Mark V. (31). uit Opmeer, zijn veroordeeld tot respectievelijk 27, 25 en 20 jaar cel. Het viertal werd eerder door het Openbaar Ministerie aangemerkt als de kerngroep.  De laatste twee verdachten, Martijn G. (28) en Dut M. (30), waren beiden betrokken bij \u00e9\u00e9n overval en zijn veroordeeld tot respectievelijk 6,5 jaar en drie jaar en negen maanden cel. Ook moeten de daders aan verschillende verdachten een schadevergoeding betalen. Bij drie verdachten is de straf lager uitgevallen dan het OM had ge\u00ebist, meldt de regionale omroep NH. Alleen Martijn G. kreeg een iets hogere veroordeling. Dat geldt ook voor Dut M. Alleen is bij hem de eis tot tbs met dwangverpleging niet toegewezen. Bij \u00e9\u00e9n verdachte is de straf gelijk aan de eis. "}, {"ID": 2522088, "url": "https://nos.nl/artikel/2522088-meisje-10-zwaargewond-pleegouders-vast-voor-mishandeling", "title": "Meisje (10) zwaargewond, pleegouders vast voor mishandeling", "date_time": "2024-05-27T14:42:21+0200", "text": "Twee mensen uit Vlaardingen zijn aangehouden op verdenking van poging tot doodslag op hun 10-jarige pleegdochter. Het meisje werd vorige week in de nacht van maandag op dinsdag met zware verwondingen in zorgwekkende toestand opgenomen in het ziekenhuis. Volgens de politie is ze er zeer slecht aan toe. Het meisje was volgens het AD de dagen na haar opname nog niet aanspreekbaar. De politie zette een onderzoek op met een grote groep rechercheurs en een forensisch team. Na dat onderzoek en met behulp van camerabeelden uit de wijk kwamen de pleegouders als verdachten in beeld.  De verdachten zijn een man en een vrouw die allebei 37 jaar zijn. Twee andere kinderen in de woning, van wie niet is bekendgemaakt hoe oud ze zijn, zijn elders ondergebracht. Volgens de politie is er nog veel onduidelijk. Getuigen worden opgeroepen zich te melden. Ook spoort de politie personen die zich op een of andere manier geraakt voelen door de zaak aan om contact op te nemen met slachtofferhulp. Omwille van de privacy van het meisje en de twee andere kinderen en het nog lopende onderzoek is de politie terughoudend met het delen van informatie. De verdachten zitten nu vast in volledige beperking. Dat betekent dat ze alleen contact mogen hebben met hun advocaat.  De Inspectie Gezondheidszorg en Jeugd (IGJ) noemt het een heftige en verdrietige situatie, maar doet geen uitspraken over individuele zaken. De IGJ legt wel uit dat zorginstellingen verplicht zijn om geweldsincidenten te melden bij de inspectie. Een dergelijke melding is nog niet binnen, maar de zorgaanbieder waar de pleegouders bij aangesloten zijn heeft daar een aantal dagen de tijd voor. "}, {"ID": 2522087, "url": "https://nos.nl/artikel/2522087-vier-gewonde-nederlanders-vandaag-terug-uit-mallorca", "title": "Vier gewonde Nederlanders vandaag terug uit Mallorca", "date_time": "2024-05-27T14:32:12+0200", "text": "Vier Nederlanders die donderdag gewond raakten toen bij een restaurant op Mallorca een dakterras instortte, vliegen vandaag terug naar Nederland. Een woordvoerder van de ANWB Alarmcentrale heeft dat bevestigd. Donderdagavond raakten bezoekers van de Medusa Beach Club op het Spaanse eiland bedolven toen het dakterras naar beneden kwam. Vier mensen kwamen om het leven. Tientallen bezoekers raakten gewond, onder wie tien Nederlandse toeristen. Vanuit het steunpunt van de ANWB in Barcelona is gisteren een hulpverlener op Mallorca aangekomen. Die medewerker helpt de Nederlandse slachtoffers bij het regelen van hun terugvlucht en heeft contact met hun families.  De vier Nederlanders die vandaag terugvliegen, zijn fit to fly verklaard door een plaatselijke arts, zegt de woordvoerder van de alarmcentrale. Het is de bedoeling dat de komende dagen meer Nederlanders terugkomen. E\u00e9n van de gewonde toeristen is noodgedwongen waarschijnlijk nog wat langer op Mallorca. Die persoon ligt nog in het ziekenhuis. "}, {"ID": 2522084, "url": "https://nos.nl/artikel/2522084-wereldwijd-1-op-8-kinderen-slachtoffer-van-online-misbruik", "title": "'Wereldwijd 1 op 8 kinderen slachtoffer van online misbruik'", "date_time": "2024-05-27T13:51:10+0200", "text": "Naar schatting meer dan 300 miljoen kinderen wereldwijd zijn afgelopen jaar slachtoffer geworden van seksuele uitbuiting en seksueel online misbruik. Dat stelt het Childlight Global Child Safety Institute van de Schotse Universiteit van Edinburgh. De onderzoeksgroep publiceerde vandaag een eerste wereldwijde schatting van de omvang van het probleem. De onderzoekers ontdekten dat het afgelopen jaar \u00e9\u00e9n op de acht kinderen slachtoffer is geworden van het zonder toestemming maken, delen of vertonen van seksueel getinte afbeeldingen en video's. Datzelfde geldt voor uitlokking, ongewenste sexting en verzoeken om seksuele handelingen te verrichten: ook daar is \u00e9\u00e9n op de acht kinderen wereldwijd slachtoffer van geworden in de afgelopen twaalf maanden. Andere misdrijven zijn sextortion, waarbij de dader geld vraagt in ruil voor het priv\u00e9 houden van seksueel getinte beelden, tot het misbruiken van AI-technologie voor deepfake video's en foto's  \"Het betreft een wereldwijde pandemie die veel te lang verborgen is gebleven. Het komt in elk land voor, het groeit exponentieel en het vereist een wereldwijde reactie\", zegt directeur van het onderzoeksinstituut Paul Stanfield over de ernst van het probleem. \"Materiaal van kindermisbruik is zo wijdverspreid dat bij waakhonden en politieorganisaties gemiddeld elke seconde wel een melding binnenkomt over zulke bestanden.\" Vooral kinderen in de Verenigde Staten hebben een hoog risico om slachtoffer van online misbruik te worden. Het onderzoek stelt dat \u00e9\u00e9n op de negen mannen in de VS op een bepaald moment kinderen online heeft lastiggevallen. Veel mannen zouden zelfs in staat zijn kinderen fysiek te misbruiken als dat geheim kan worden gehouden, ontdekten de onderzoekers. Het instituut in Schotland presenteert voor het eerst hun bevindingen in het onderzoek naar online kindermisbruik. Ze benadrukken dat het onderzoek nog lang niet is afgerond, maar dat ze vanwege de ernst en de impact van online kindermisbruik niet \"willen wachten met het presenteren van het perfecte beeld\". "}, {"ID": 2522082, "url": "https://nos.nl/artikel/2522082-sjoerd-den-daas-nieuwe-nos-correspondent-in-vs", "title": "Sjoerd den Daas nieuwe NOS-correspondent in VS", "date_time": "2024-05-27T13:26:55+0200", "text": "Sjoerd den Daas wordt de nieuwe NOS-correspondent in Washington. Den Daas werkt nu nog als correspondent voor de NOS in Peking. Zijn eerste grote klus in de Verenigde Staten is het verslaan van de presidentsverkiezingen in november. De 37-jarige Den Daas begon in 2019 bij de NOS als correspondent voor China en de rest van Oost-Azi\u00eb. Daarvoor was hij al enkele jaren voor andere opdrachtgevers actief in het gebied. Hij vertrekt in augustus uit Peking en keert eerst voor een paar maanden terug naar Nederland voordat hij de oversteek maakt naar Washington. \"De afgelopen jaren heb ik met veel plezier en enthousiasme verslag mogen doen vanuit een fascinerende regio. Makkelijk was dat niet altijd, maar saai was het zelden.\" Saai zal het in de VS voorlopig ook niet worden, denkt Den Daas. \"Ik zie het als enorme eer en voorrecht om het ervaren team van de NOS in Washington te mogen versterken.\" Hoofdredacteur van NOS Nieuws Giselle van Cann roemt het werk van Den Daas in China. \"Sjoerd heeft ons publiek de afgelopen jaren meegenomen tot in de haarvaten van de Chinese maatschappij. Hij heeft, soms met durf en doorzettingsvermogen, menselijke verhalen gemaakt en tegelijkertijd inzicht gegeven in de grotere verbanden in de wereld. Die kennis en ervaring neemt hij mee naar de Verenigde Staten, het land dat net als China een enorme impact heeft op ontwikkelingen in de rest van de wereld.\" Zo reisde Den Daas in 2020 door de Chinese provincie Xinjiang. Hij maakte daar, terwijl hij constant werd geschaduwd door de autoriteiten, een reportage over de Oeigoeren:  Sjoerd den Daas wordt in Peking opgevolgd door Laura van Megen. Dat werd afgelopen december al bekendgemaakt."}, {"ID": 2522079, "url": "https://nos.nl/artikel/2522079-onderzoek-bij-parkeergarage-nieuwegein-oorzaak-instorting-nog-onduidelijk", "title": "Onderzoek bij parkeergarage Nieuwegein, oorzaak instorting nog onduidelijk", "date_time": "2024-05-27T12:57:59+0200", "text": "Het is nog onduidelijk wat de instorting veroorzaakte die zich gisteravond voordeed in de parkeergarage bij het ziekenhuis in Nieuwegein. De Onderzoeksraad voor Veiligheid (OVV) is een verkennend onderzoek begonnen. Bouwbedrijf Ballast Nedam en parkeerexploitant Q-Park werken daaraan mee. Bij een verkennend onderzoek worden onder meer betrokkenen ge\u00efnterviewd en relevante documenten opgevraagd. Medewerkers van de onderzoeksraad kwamen aan het einde van de ochtend aan bij het St. Antonius Ziekenhuis. Gisteravond kwamen in de parkeergarage de hellingen waar auto's op- en afrijden naar beneden. Niemand raakte gewond, maar de garage is voorlopig dicht en veel pati\u00ebnten kunnen voorlopig niet terecht in het ziekenhuis.  De OVV onderzoekt de zaak mede omdat er in het verleden vaker incidenten met parkeergarages zijn geweest, zegt een woordvoerder. Ze verwijst onder meer naar 2017, toen in Eindhoven een nieuwe parking bij de luchthaven deels instortte. Dat kwam door technische fouten bij de bouw, bleek uit onderzoek. Naar aanleiding van dat ongeluk werd destijds ook de parkeergarage in Nieuwegein gecontroleerd, omdat daar dezelfde soort vloeren liggen als in Eindhoven. De parkeergarage werd toen veilig bevonden.  Q-Park, dat de garage in Nieuwegein exploiteert, is \"enorm geschrokken\" van het ongeluk en is opgelucht dat iedereen ongedeerd is gebleven. \"De veiligheid van onze bezoekers en van de medewerkers van het ziekenhuis en van Q-Park staat voorop\", schrijft de exploitant in een reactie. \"Daarom blijft de garage tot nader order volledig afgesloten en is toegang verboden.\" Ook Ballast Nedam, dat de garage in Nieuwegein in 2008 bouwde, is blij dat niemand gewond is geraakt. \"Het is natuurlijk heel erg wat er is gebeurd\", zegt een woordvoerder. \"We werken volledig mee aan het onderzoek van de Onderzoeksraad voor Veiligheid.\" Ballast Nedam benadrukt dat de instorting van gisteravond de hellingbanen betreft, en niet de vloeren zelf. Die zijn op een andere manier gebouwd, zegt de woordvoerder. Dat beaamt Wico Ankersmit, directeur van de Vereniging Bouw- en Woningtoezicht. Hij waarschuwt ervoor om conclusies te trekken uit de overeenkomsten tussen de gebeurtenissen in Eindhoven en Nieuwegein.  \"Wat ik nu heb kunnen zien is dat deze parkeergarage hetzelfde vloersysteem heeft, maar dat zegt heel weinig over de hellingbanen\", zegt Ankersmit. \"Want een hellingbaan is een heel andere constructie dan een horizontaal liggende vloer.\" In Eindhoven werd net als in Nieuwegein gewerkt met geprefabriceerde vloerplaten met kunststofbollen erin, om de vloeren licht en slank te houden. In Eindhoven werd ter plekke een betonlaag gestort over prefabvloerdelen met de bollen erin. Het ging mis omdat de bouwers in Eindhoven geen rekening hadden gehouden met de krachten die zouden inwerken op de constructie als die werd toegepast over een grotere lengte dan bedoeld. In een animatie legt de OVV uit wat daarbij misging:  Ankersmit legt uit dat voor de hellingdelen juist een andere methode werd gebruikt. \"Bij de vloeren wordt beton tijdens het werk gestort over prefabonderdelen. Dat kun je bij een hellingbaan niet doen, omdat het beton dan naar beneden loopt. Over het algemeen zijn dat daarom een ander soort elementen, die in de fabriek worden gemaakt.\" Die elementen zijn volgens Ankersmit robuuster, omdat de belasting van auto's die de parkeerlagen op en af rijden groter is. \"Er moeten natuurlijk heel veel auto's tegelijkertijd overheen kunnen rijden. Ze zijn daarom op behoorlijk wat krachten berekend.\"  Het lijkt er volgens hem op dat in Nieuwegein niet de vloer zelf het begeven heeft, maar de aanhechtpunten waarop de bovenste helling aan de rest van de constructie is bevestigd. Dat baseert hij op beelden die hij heeft gezien. De bovenste helling begaf het, waarop ook de hellingen eronder instortten. Vanwege het gewicht van zo'n vloer ontstaat volgens Ankersmit \"een kaartenhuiseffect\". \"Als je dronebeelden ziet, dan lijkt het net alsof de banen er heel netjes tussenuit gehaald zijn\", redeneert hij. \"De instorting is heel 'schoon', zoals dat heet, de hele middenkolom is er helemaal uit geklapt.\" Wat ging er mis in Nieuwegein:  Onderzoeksinstituut TNO, dat het onderzoek naar de instorting in Eindhoven destijds uitvoerde, laat weten niet te willen speculeren over de oorzaak van het incident van gisteravond.  Het incident van zeven jaar geleden leidde ertoe dat honderden soortgelijke constructies door het hele land moesten werden ge\u00efnspecteerd en er werd herberekend of die de krachten wel aankonden. Ankersmit sluit niet uit dat na dit nieuwe incident opnieuw een inspectieronde moet worden uitgevoerd. Eerder al waarschuwde de Onderzoeksraad voor Veiligheid dat bouwbedrijven meer bezig zijn met het afwentelen van schuld dan met het garanderen van de veiligheid. Het rapport naar aanleiding van de fouten in Eindhoven concludeerde dat de bouw veiligheid al jaren niet meer serieus nam, vooral voor de laagste prijs ging en te weinig leerde van eerdere ongelukken."}, {"ID": 2522077, "url": "https://nos.nl/artikel/2522077-groen-licht-voor-overname-smeerkaasproducent-eru", "title": "Groen licht voor overname smeerkaasproducent ERU", "date_time": "2024-05-27T12:46:17+0200", "text": "De Autoriteit Consument en Markt heeft groen licht gegeven voor de overname van de Nederlandse smeerkaasmaker ERU door de Belgische kaasproducent St. Paul. Met de overname wil St. Paul een breder publiek bereiken. De ACM zegt dat de concurrentie op de Nederlandse kaasmarkt door de overname niet wordt belemmerd. Koninklijke ERU bestaat sinds 1824. Het bedrijf begon met snijkazen en kazen, en later gebruikte het kaasresten om smeerkaas van te maken. Uiteindelijk richtte het bedrijf zich bijna alleen nog op de productie van smeerkaas. In 1959 verscheen het eerste 'Goudkuipje', waarvoor het bedrijf een patent verkreeg op de aluminium verpakking. ERU maakt ook nog plakken cheddar en andere kaassoorten. Het Belgische St. Paul werd bijna veertig jaar geleden opgericht. Het bedrijf richt zich de laatste jaren vooral op het leveren van kaas aan andere bedrijven, zoals pizzamakers of makers van kaassnacks. Vorig jaar begon St. Paul al een samenwerking met ERU, in april van dit jaar werd bekendgemaakt dat het bedrijf alle aandelen van ERU wilde overnemen.  De bedrijven zeggen dat met de overname een marktleider rond \"een breed scala aan smeltkaasbereidingen\" ontstaat en dat St. Paul de grootste smeltkaasproducent van de Benelux wordt. Financi\u00eble details over de overname zijn niet bekend. Ook is niet bekend of de overname gevolgen heeft voor het personeel van beide kaasbedrijven. Wel zeiden de bedrijven dat ze onder hun eigen naam zullen blijven werken. "}, {"ID": 2522076, "url": "https://nos.nl/artikel/2522076-het-lieverdje-terug-op-z-n-plek-in-amsterdam-na-aanrijding", "title": "Het Lieverdje terug op z'n plek in Amsterdam na aanrijding", "date_time": "2024-05-27T12:38:52+0200", "text": "Het Lieverdje, een bronzen standbeeld van een jongetje dat al jaren in het centrum in Amsterdam staat, is vanochtend terug op zijn plek gezet. Het beeld was weggehaald vanwege een reparatie nadat een vrachtwagen het in maart omver had gereden. Het standbeeld raakte door het ongeluk beschadigd: een hand brak af. Het beeld is de afgelopen maanden opgeknapt door de Kunstwacht, die beeldende kunst in de openbare ruimte in de stad beheert, meldt AT5. Met een vrachtwagen werd het beeld vanmorgen teruggebracht naar het Spui, waar het op zijn oude plek is gezet.  Het Lieverdje is gemaakt door de Amsterdamse beeldhouwer Carel Kneulman. Het was een geschenk van een sigarettenfabrikant en staat sinds 1960 op het Spui. Het dankt zijn naam aan de schrijver Henri Knap. In 1947 schreef hij in Het Parool een verhaal over een kleine jongen, die hij Lieverdje noemde. Het kind had een hondje uit de gracht gered. De jongen stond symbool voor de straatjochies van de stad, die altijd op zoek zouden zijn naar kattenkwaad, maar toch een gouden hart hadden. In 1959 werd het initiatief gestart om een beeldje te maken van een Amsterdams straatschoffie, waarna Kneulman het beeld ontwierp. Het beeld werd in de jaren 60 bekend door de wekelijkse manifestaties van de anarchistische protestbeweging provo en kunstenaar Robert Jasper Grootveld. De happenings leidden regelmatig tot confrontaties met de politie. "}, {"ID": 2522075, "url": "https://nos.nl/artikel/2522075-internationale-kritiek-op-aanval-rafah-eu-leiders-willen-naleving-uitspraak-hof", "title": "Internationale kritiek op aanval Rafah, EU-leiders willen naleving uitspraak hof", "date_time": "2024-05-27T12:30:45+0200", "text": "VN-vertegenwoordigers reageren fel op de Isra\u00eblische aanval op een tentenkamp in Rafah, waarbij volgens Palestijnse bronnen zeker veertig burgerdoden zijn gevallen. \"Deze wreedheid, samen met het flagrant tarten van het internationaal recht en het internationale systeem, is onaanvaardbaar\", schrijft de VN-rapporteur voor de Palestijnse gebieden, Francesca Albanese op X. In het tentenkamp voor ontheemden woedde een grote brand na de aanval. Tientallen mensen zouden ernstige brandwonden hebben opgelopen. Er wordt gevreesd dat het dodenaantal verder oploopt. Het Isra\u00eblische leger stelt dat de aanval \"volgens het internationaal recht\" is verlopen en gericht was op hooggeplaatste Hamas-leden. Het leger krijgt naar eigen zeggen wel \"berichten dat als gevolg van de aanval en de brand die in het gebied uitbrak een aantal niet-betrokkenen gewond is geraakt\". Dit wordt volgens het leger onderzocht. Overigens heeft Isra\u00ebl bij eerdere aanvallen ook gezegd onderzoek te gaan doen, maar is daar tot nu toe weinig uitgekomen. \"Vrouwen en kinderen aanvallen terwijl ze schuilen is een monsterlijke wreedheid\", stelt de VN-rapporteur voor huisvesting Balakrishnan Rajagopal op X. Hij roept op tot \"mondiale actie\" om Isra\u00ebl te stoppen.  De VN-hulporganisatie voor Palestijnen, UNRWA, noemt de aanval \"huiveringwekkend\". \"Gaza is de hel op aarde. De beelden van gisteravond zijn daar het zoveelste bewijs van\", schrijft UNRWA op X. Saudi-Arabi\u00eb roept de internationale gemeenschap op om \"meteen in te grijpen om een einde te maken aan de moordpartijen\". Koeweit zegt dat de aanval wereldwijd de aandacht vestigt op \"Isra\u00eblische oorlogsmisdrijven en genocide\". Qatar zegt zich vanwege de aanval zorgen te maken over de onderhandelingen. Volgens het Qatarese ministerie van Buitenlandse Zaken kan dit een eventuele wapenstilstand en gijzelaarsdeal in de weg zitten. De ochtend na de Isra\u00eblische raketaanval zoeken Palestijnen tussen uitgebrande tenten naar overlevenden:  EU-leiders spreken zich niet direct uit over de aanval, maar stellen wel dat Isra\u00ebl het vonnis van het Internationaal Gerechtshof (ICJ) negeert. Het ICJ wil dat Isra\u00ebl onmiddellijk stopt met het offensief in Rafah. Dat zei de hoogste rechter vrijdag in een tussenvonnis, in een zaak die is aangespannen door Zuid-Afrika tegen Isra\u00ebl. De buitenlandchef van de EU, Josep Borrell, zei vanochtend in een vergadering van EU-ministers van Buitenlandse Zaken dat het vonnis moet worden nageleefd. De EU-ministers gaan volgens hem bespreken hoe daarmee om te gaan. Ook de Duitse minister van Buitenlandse Zaken Baerbock zei dat de uitspraak bindend is en moet worden gerespecteerd. \"Internationaal humanitair recht geldt voor iedereen, ook voor hoe Isra\u00ebl de oorlog voert.\" Baerbock stelde ook dat Isra\u00eblische gegijzelden \"niet worden bevrijd als meer mensen in tenten moeten schuilen\". De Spaanse minister van Buitenlandse Zaken Albares zei op een persconferentie in Brussel met zijn Ierse en Noorse collega's dat hij EU-landen gaat vragen de uitspraak van het ICJ officieel te steunen. \"Als Isra\u00ebl tegen de mening van het hof blijft ingaan, dan gaan we proberen de juiste maatregelen te treffen om de beslissing af te dwingen.\" "}, {"ID": 2522071, "url": "https://nos.nl/artikel/2522071-musks-ai-startup-xai-krijgt-investering-van-6-miljard-dollar", "title": "Musks AI-startup xAI krijgt investering van 6 miljard dollar", "date_time": "2024-05-27T12:00:40+0200", "text": "De AI-startup die Elon Musk vorig jaar oprichtte om te concurreren met onder meer OpenAI, heeft 6 miljard dollar opgehaald bij investeerders. Dat meldt het bedrijf, xAI, op zijn website. Het geld komt deels van grote Amerikaanse investeerders en de Saudische prins Alwaleed Bin Talal. Het laat zien hoe groot de bedragen zijn die momenteel in AI-bedrijven worden ge\u00efnvesteerd. Daarin is xAI niet uniek. Zo heeft Anthropic bij Amazon en Google inmiddels bij elkaar 6 miljard dollar opgehaald. Microsoft is nog altijd koploper met in totaal 13 miljard aan investeringen in OpenAI. xAI zegt het geld te gaan gebruiken om de eerste producten op de markt te brengen, \"geavanceerde infrastructuur\" te bouwen en het versnellen van onderzoek naar nieuwe technologie\u00ebn.  De AI-startup heeft het model Grok uitgebracht en ge\u00efntegreerd in X, het voormalige Twitter. Het wordt omgeschreven als een \"AI-zoekassistent met een vleugje humor en een scheutje rebellie\". De AI-assistent is beschikbaar voor gebruikers die betalen voor X. Daarnaast gaat Grok samenvattingen maken van nieuwsgebeurtenissen op basis van berichten van gebruikers, wederom alleen beschikbaar voor betalende gebruikers. Grok wordt getraind op gebruikersdata van X. Musk zal het geld in ieder geval deels gaan gebruiken voor het uitbreiden van de rekenkracht. Die is nodig om de taalmodellen, de technologie achter deze AI-systemen, te trainen. Daarbij is de concurrentie om de beste ontwikkelaars te krijgen ook groot en dus zal hij het geld ongetwijfeld ook gebruiken om een beter aanbod neer te leggen. Het is onduidelijk hoe goed Grok is. Zo is het model niet terug te vinden in testen van de vooraanstaande Stanford Universiteit, die wel met zo'n beetje elk ander toonaangevend AI-bedrijf samenwerkt. In eigen testen van xAI ontloopt Grok de modellen van OpenAI en Google niet zo heel erg, maar het is onduidelijk hoe betrouwbaar deze zijn.  Musk was in 2015 betrokken bij de oprichting van OpenAI, maar stopte daar een aantal jaar later mee vanwege onvrede over de koers. Vorig jaar was hij nog een van de ondertekenaars van een brief die opriep tot een pauze van AI-ontwikkelingen. Inmiddels doet hij met xAI dus volop mee aan de AI-race. "}, {"ID": 2522070, "url": "https://nos.nl/artikel/2522070-klanten-ervaren-discriminatie-door-banken-minister-noemt-het-zeer-ernstig", "title": "Klanten ervaren discriminatie door banken, minister noemt het 'zeer ernstig'", "date_time": "2024-05-27T11:40:02+0200", "text": "Een deel van de klanten ervaart overmatige controle en discriminatie door banken of andere betaalinstellingen. Dat concludeert consultancybureau KPMG in een onderzoek in opdracht van het ministerie van Financi\u00ebn. Volgens de onderzoekers zegt 6 procent van de ondervraagden dat zij gediscrimineerd zijn, nog eens 3 procent geeft aan dat zij dat niet zeker weten. Uit de gesprekken blijkt dat het relatief vaak gaat om mensen met een niet-westerse achtergrond en jongeren.  Mensen ervaren het vaakst problemen als zij iets rond een hypotheek willen regelen, een vraag stellen aan een bank, of een bankrekening willen openen of sluiten. Ook het \"overdreven\" aantal vragen dat banken stellen over betalingen, wordt als discriminerend ervaren. Zo vertelt iemand aan de onderzoekers dat een Russische vrouw sinds de invasie in Oekra\u00efne elke dag vragen krijgt van haar bank. E\u00e9n van de vragen was wat haar relatie met de supermarkt was en of ze kon bewijzen dat ze echt boodschappen had afgerekend. Het onderzoek kijkt nadrukkelijk naar ervaren discriminatie. In het geval van de Russische vrouw kan het bijvoorbeeld zijn dat haar bank deze vragen volgens de regels moet stellen, vanwege de sancties die aan Rusland zijn opgelegd.  De ervaren discriminatie lijkt daarnaast voort te komen uit de Wet ter voorkoming van witwassen (Wwft). Die schrijft voor dat banken bij hun klanten moeten controleren of zij hun geld niet witwassen en melding moeten maken van ongebruikelijke transacties. Toch zijn er volgens de onderzoekers ook vragen aan klanten gesteld waarin de fraude-, sanctie- en witwas-regels niet van toepassing zijn. Zo vertelt iemand: \"Er werd gevraagd hoelang ik in Nederland woon en in welke buurt ik woon. Ook werd er naar mijn etniciteit gevraagd.\" Dit rapport geeft een ander beeld dan het onderzoek dat Nederlandse Vereniging van Banken (NVB) eerder zelf liet uitvoeren na signalen over discriminatie. Daar was de conclusie dat de meeste banken nauwelijks klachten krijgen van klanten die zich gediscrimineerd voelen.  Demissionair minister Van Weyenberg (Financi\u00ebn) noemt de voorbeelden in het nieuwe rapport \"zeer ernstig\" en \"heftig\". Daarnaast vindt hij het opvallend om te zien dat er een groot verschil is tussen wat burgers ervaren en wat banken aangeven dat er volgens hen gebeurt. Volgens hem moeten banken alleen informatie opvragen als het echt nodig is. \"Ik vind het net zo belangrijk dat banken en betaalinstellingen discriminatie voorkomen als dat zij wet- en regelgeving moeten naleven\", zegt Van Weyenberg. De NVB \"betreurt\" de signalen van discriminatie en zegt die wel te herkennen na recente gesprekken met klanten met een niet-westerse achtergrond. De vereniging zegt bezig te zijn met maatregelen om de discriminatie in de toekomst te voorkomen. Zo zijn banken nu aangemeld bij het Landelijk meldpunt discriminatiezaken.  De Nederlandsche Bank deed onderzoek naar wat banken op dit moment doen om discriminatie bij klanten te voorkomen. E\u00e9n van de conclusies is dat anti-discriminatietrainingen bij banken vooral gericht zijn op de eigen werkvloer en niet op de klanten. Van Weyenberg wil dat banken daar nu wat aan gaan doen. Ook wil hij dat ze hun eigen klachtenprocedure verbeteren, zodat meer klanten zich daar melden. Ten slotte kunnen banken beter communiceren over de reden waarom ze specifieke vragen stellen aan hun klanten. "}, {"ID": 2522068, "url": "https://nos.nl/artikel/2522068-politie-schiet-vanwege-dreigende-situatie-24-jarige-vrouw-uit-groningen-overlijdt", "title": "Politie schiet vanwege dreigende situatie, 24-jarige vrouw uit Groningen overlijdt", "date_time": "2024-05-27T10:34:35+0200", "text": "Een vrouw uit Groningen is afgelopen nacht om het leven gekomen nadat een politieagent een schot had gelost. Het schietincident gebeurde rond 00.30 uur. \"Vlak daarna is een 24-jarige vrouw uit Groningen overleden\", meldt de politie. De politie kreeg een melding van een dreigende situatie in een woning aan de Helperzoom. \"Ter plaatse ontstond een situatie, waarbij \u00e9\u00e9n agent zich genoodzaakt voelde te schieten. De vrouw raakte zwaargewond en overleed kort daarna\", meldt de politie. Bij het incident zijn geen agenten gewond geraakt. Omdat er is geschoten door de politie, is de Rijksrecherche op de hoogte gebracht. De Rijksrecherche doet onderzoek, zoals altijd gebeurt als door vuurwapengebruik van de politie iemand gewond raakt of overlijdt. Het Openbaar Ministerie Noord-Nederland, dat de woordvoering doet over het incident, kan geen verdere toelichting geven over de doodsoorzaak.  Een verslaggever van RTV Noord meldt dat de betrokken agent is opgevangen op het politiebureau. \"Hij is zelf in shock en dat geldt ook voor de buurtgenoten.\" RTV Noord sprak twee overburen van het huis waar het incident plaatsvond. Zij werden vannacht wakker van veel kabaal. \"Toen zijn ze naar buiten gegaan om te kijken wat er aan de hand was. Ze kregen al snel door dat het iets heftigs was en zijn toen snel weer terug naar huis gegaan omdat ze het eigenlijk niet wilden zien.\" De mensen die de verslaggever sprak zeggen dat er normaal nooit wat gebeurt in deze buurt. \"Dit verwacht je hier niet, zeggen ze.\""}, {"ID": 2522063, "url": "https://nos.nl/artikel/2522063-personeelsleden-detentiecentrum-rotterdam-maken-het-goed-na-grote-vechtpartij", "title": "Personeelsleden detentiecentrum Rotterdam maken het goed na grote vechtpartij", "date_time": "2024-05-27T10:18:35+0200", "text": "Het gaat naar omstandigheden goed met de zeven personeelsleden die gewond raakten bij een gevecht vorige week in een detentiecentrum in Rotterdam. Ongeveer vijftig vreemdelingen die terug moeten naar hun land van herkomst raakten in gevecht met personeelsleden. Dat meldt Miriam Mendon\u00e7a, directeur van het detentiecentrum, in het NOS Radio 1 Journaal. \"We kijken iedere dag hoe het gaat en tot nu toe gaat het goed met ze. Ze hebben dit weekend verplicht vrij gekregen. Vandaag starten ze alle zeven weer, dan kijken we bij de check-in of ze klaar zijn, en vooral of ze klaar zijn om een cel weer te openen. Het moet wel goed voelen voor ze.\" De vlam sloeg donderdag in de pan tijdens een drugscontrole. \"We voeren standaard drugscontroles uit. En bij die celinspecties is er ook een drugshond. Toen een hondengeleider met de drugshond de afdeling op kwam, begon een van de vreemdelingen zich te verzetten. Er was daarvoor wel uitgelegd waarom hij moest meewerken\", legt Mendon\u00e7a uit. Of hij drugs bij zich had, is niet helemaal duidelijk. \"We zijn niet eens toegekomen aan de inspectie zelf\", zegt de directeur van het detentiecentrum. Dat meer gedetineerden zich met de confrontatie tussen het personeel en de man konden bemoeien, heeft te maken met hoe de afdeling is ingericht. \"Op zo'n reguliere verblijfsafdeling zitten 64 man vast. De afdeling is gewoon open en daardoor kwam er bemoeienis van een grotere groep, mensen willen zich gaan mengen en verhaal halen en zo ontstond in een paar seconden deze situatie.\" Dat het nieuws gisteren naar buiten kwam terwijl het donderdag al was gebeurd is een bewuste keuze, zegt Mendon\u00e7a. \"Bij zo'n groot incident doen we bij de Dienst Justiti\u00eble Inrichtingen eerst goed feitenonderzoek. We kijken naar camerabeelden, spreken getuigen en de marechaussee neemt ook verklaringen op voor aangiftes. En de gewonde personeelsleden moesten ook eerst in staat zijn een verklaring af te geven.\"  Donderdagmiddag sprak de directeur het personeel toe, zegt ze. \"Ik heb toen aangegeven dat we zelf de media inschakelen vanwege dit incident, maar niet meteen op vrijdag, omdat we eerst moesten uitzoeken wat er is gebeurd.\" In het detentiecentrum zitten vreemdelingen die worden uitgezet naar hun land van herkomst. Ze zijn daar geplaatst om te voorkomen dat zij zich onttrekken aan hun uitzetting. Dit incident staat niet op zichzelf, zegt ze. \"Dat heeft ermee te maken dat we een moeilijke doelgroep hebben. Vreemdelingenbewaring is niet makkelijk. Kijk ook naar de centrale opvanglocaties. Een deel van die mensen komt in de vreemdelingenbewaring terecht. En hier ontnemen we voor een groot deel hun vrijheid.\" "}, {"ID": 2522062, "url": "https://nos.nl/artikel/2522062-waterschade-aan-winkels-na-gesprongen-waterleiding-in-emmen", "title": "Waterschade aan winkels na gesprongen waterleiding in Emmen", "date_time": "2024-05-27T09:53:13+0200", "text": "In Emmen heeft gisteravond een deel van een winkelstraat onder water gestaan door een gesprongen waterleiding. De breuk ontstond rond 20.00 uur op het Raadhuisplein, waarna de straat blank kwam te staan. Door de breuk kwam bij een deel van de inwoners van Emmen een tijd lang geen water uit de kraan. Ook een deel van de straat is verzakt omdat de grond wegspoelde. Bij winkels is het water naar binnen gelopen:  \"Als een waterleiding van 200 millimeter knapt, komt daar heel veel water uit. Dan spoelt heel veel zand mee. Dat zand is ook verplaatst naar winkels en kelders\", zei een woordvoerder van de veiligheidsregio gisteravond tegen RTV Drenthe. Daardoor was er aan het begin van de avond ook sprake van instortingsgevaar, maar dat gevaar was al snel geweken. Vanochtend rond 08.30 uur meldde waterbedrijf WMD dat de lekkage was verholpen en dat alle huishoudens weer water hadden. Waardoor de waterleiding beschadigd raakte, is niet bekend.  Inmiddels wordt in de straat de schade opgenomen. Volgens de veiligheidsregio hebben zeker tien winkels waterschade opgelopen. \"In \u00e9\u00e9n winkel staat wel 10, 15 centimeter water op de vloer\", zei een woordvoerder gisteravond. \"Ik denk dat een aantal winkels echt wel dagen, misschien weken dicht moet om alles op te ruimen.\" Een eigenaar van een van de beschadigde panden zag het water naar binnen stromen, vertelt hij aan RTV Drenthe. \"Het heeft meerdere panden bereikt. Het is het verdrietigste voor de winkeliers. Die zullen aan het dweilen moeten.\" In verschillende winkels is de schade groot, legt hij uit. \"Ik ben net in twee winkels geweest. Daar staat echt toch wel een halve meter water in de kelder en op de begane grond een centimeter of 10.\" De pandeigenaar heeft de winkeliers nog niet gesproken. \"We hebben wel iedereen ge\u00efnformeerd. De schrik zal wel komen als we de deur opendoen.\""}, {"ID": 2522059, "url": "https://nos.nl/artikel/2522059-consumentenbond-booking-blijft-klanten-misleiden", "title": "Consumentenbond: Booking blijft klanten misleiden", "date_time": "2024-05-27T09:39:20+0200", "text": "Klanten van de hotelreserveringssites van Booking worden nog altijd misleid, zegt de Consumentenbond. Het gaat om Booking.com en Agoda.com, beide onderdeel van Booking. Volgens de Consumentenbond schermt Booking met nepkortingen en worden onvermijdelijke kosten niet meteen duidelijk vermeld. \"Booking.com adverteert bijvoorbeeld met een hotelkamer in New York die 'al vanaf 211 euro per nacht kost'. Maar dat is exclusief 75 euro aan belastingen en toeslagen.\"  Ook worden klanten \"opgejaagd\" door berichtjes tijdens het bezoek aan de site die suggereren dat er bijna geen kamers meer zijn. \"Booking.com schermt consequent met schaarste\", zegt Sandra Molenaar van de Consumentenbond, \"Dit zijn bewuste trucs om consumenten het gevoel te geven dat ze een goede deal hebben gevonden en snel moeten beslissen.\" \"Zo zou op een willekeurige dinsdag al 84 procent van alle accommodaties in Nunspeet al volgeboekt zijn.\" Booking zou ook woonhuizen en appartementen van particulieren meenemen bij het bepalen van het percentage volgeboekte slaapplekken.  In 2020 werd Booking al op de vingers getikt door de Europese Commissie en nationale toezichthouders, waaronder de Autoriteit Consument en Markt (ACM), vanwege verboden manipulatietechnieken en nepkortingen. Omdat Booking het gedrag nog niet lijkt te verbeteren, gaat de ACM opnieuw onderzoek doen. \"We zien dit als een serieus signaal en we gaan het kritisch bekijken\", zegt een ACM-woordvoerder. De toezichthouder kan eventueel boetes opleggen aan het in Nederland gevestigde bedrijf. Booking.com laat weten dat het zo transparant mogelijk wil zijn over beschikbare kamers en prijzen om de klant te helpen met het \"beslisproces\". Het bedrijf herkent zich niet in het beeld dat de kosten onduidelijk worden voorgeschoteld. Over een vervolgonderzoek van de ACM zegt Booking.com dat het bedrijf blijft openstaan voor samenwerking."}, {"ID": 2522052, "url": "https://nos.nl/artikel/2522052-papoea-nieuw-guinea-schat-dodenaantal-aardverschuiving-op-2000", "title": "Papoea-Nieuw-Guinea schat dodenaantal aardverschuiving op 2000", "date_time": "2024-05-27T09:08:20+0200", "text": "Het dodental van de aardverschuiving in Papoea-Nieuw-Guinea is nog veel groter dan al werd gevreesd. In een nieuwe rapportage aan de Verenigde Naties schrijft het nationale rampencentrum dat zeker 2000 mensen zijn bedolven. Dat aantal is drie keer zo groot als de vorige schatting. Nog altijd is de hulpverlening nauwelijks op gang gekomen. De autoriteiten van het land in de Grote Oceaan hebben de hulp ingeroepen van Australi\u00eb. Dat land heeft beloofd helikopters, graafmachines en hulpverleners te sturen.  De ramp gebeurde in de nacht van donderdag op vrijdag. Delen van de hooggelegen provincie Enga werden getroffen door een grote aardverschuiving. Een compleet dorp werd bedolven onder aarde en rotsen die naar beneden kwamen van een berg. Dronebeelden van vlak na de aardverschuiving:  Al direct werd uitgegaan van veel slachtoffers, maar de precieze omvang van de ramp bleef lang onduidelijk. Het getroffen gebied is afgelegen en hulpverleners kunnen de regio lastig bereiken doordat een van de belangrijkste wegen is geblokkeerd.  In de brief aan de VN staat dat de aardverschuiving \"grote verwoestingen\" heeft aangericht aan gebouwen. Verder benadrukken de autoriteiten dat de situatie ter plekke zeer instabiel is. De aarde blijft schuiven, wat gevaar op nieuwe instortingen met zich meebrengt. Mensen graven met hun handen in het puin. De kans dat er nog mensen levend worden gevonden is volgens hulporganisaties nihil. Voor zover bekend zijn er pas enkele lichamen geborgen.  "}, {"ID": 2522048, "url": "https://nos.nl/artikel/2522048-tot-morgenochtend-geen-treinen-tussen-amersfoort-en-apeldoorn", "title": "Tot morgenochtend geen treinen tussen Amersfoort en Apeldoorn", "date_time": "2024-05-27T08:01:39+0200", "text": "Door een defecte bovenleiding rijden er sinds gisteravond laat geen treinen tussen Apeldoorn en Amersfoort. De NS verwacht dat het treinverkeer pas morgenochtend rond 06.00 uur weer opgestart kan worden. Aanvankelijk werd gedacht dat de problemen na middernacht opgelost zouden zijn, maar die verwachting is inmiddels bijgesteld. Spoorbeheerder ProRail meldt dat de schade groot is. Een woordvoerder spreekt van een flinke ravage. Waardoor die is ontstaan, is onduidelijk. \"Eerst wordt de schade hersteld, daarna pas gaan we de oorzaak onderzoeken\", zegt een woordvoerder. Tussen Amersfoort en Apeldoorn rijden volgens de NS \"zeer beperkt\" bussen. Reizigers tussen beide plaatsen kunnen omreizen via Zwolle en Deventer. Vorige week waren er op het traject Amersfoort-Apeldoorn ook problemen. Omgewaaide bomen op het spoor veroorzaakten toen de hele dag hinder, meldt Omroep Gelderland.  "}, {"ID": 2522037, "url": "https://nos.nl/artikel/2522037-wekdienst-27-5-eu-ministers-praten-over-gaza-oranje-begint-aan-ek-voorbereiding", "title": "Wekdienst 27/5: EU-ministers praten over Gaza \u2022 Oranje begint aan EK-voorbereiding", "date_time": "2024-05-27T06:38:58+0200", "text": "Goedemorgen! De EU-buitenlandministers komen vandaag samen in Brussel en een deel van de spelers van het Nederlands elftal begint aan de voorbereiding op het EK-voetbal. Eerst het weer: de dag begint droog met ruimte voor de zon. Vanmiddag wordt het bewolkt. Landinwaarts zijn er vervolgens enkele buien. Het wordt maximaal 16 graden aan de kust tot 19 in het oosten van het land.  Ga je de weg op? Hier vind je het overzicht van de werkzaamheden. En hier zie je waar wordt gewerkt aan het spoor.    Gisteravond kwamen de hellingen van de parkeergarage van het St. Antonius Ziekenhuis in Nieuwegein waar de auto's op- en afrijden naar beneden. Hulpdiensten waren in groten getale aanwezig. Lang was onduidelijk of er mensen onder het puin waren gekomen. Vannacht meldde de veiligheidsregio dat er niemand gewond is geraakt bij het instorten van de parkeergarage. Ook ligt er niemand onder het puin. Een specialistisch team heeft met speurhonden gezocht bij het puin, maar de honden zijn nergens op aangeslagen.    De Britse premier Rishi Sunak kreeg vorige week veel hoongelach over zich heen omdat hij tijdens een campagnespeech zei \"een plan te hebben\" voor Groot-Brittanni\u00eb terwijl zijn pak in de stromende regen steeds natter werd. Analisten vroegen zich af hoe hij een plan kon hebben terwijl hij zichzelf niet eens droog kon houden. Het is zeker niet de eerste keer dat dit soort 'blunders' in het nieuws komen bij Britse politici die aan verkiezingen deelnemen. Lees hier een lijst met onder meer stijf dansende en vallende politici. Zo haalde Sunak een nat pak voor de deur van Downing Street 10:  Fijne dag!"}, {"ID": 2522036, "url": "https://nos.nl/artikel/2522036-miljoenen-mensen-in-bangladesh-en-india-zonder-stroom-door-orkaan", "title": "Miljoenen mensen in Bangladesh en India zonder stroom door orkaan", "date_time": "2024-05-27T04:49:07+0200", "text": "In India en Bangladesh zitten miljoenen mensen zonder stroom nadat orkaan Remal aan land is gekomen via de Golf van Bengalen. Door de hevige wind en regen zijn elektriciteitspalen omgewaaid en bomen ontworteld. De storm trok onder meer over de haven van Mongla in Bangladesh en de Indiase deelstaat West-Bengalen. Er werden windsnelheden tot 135 kilometer per uur gemeten door de Indiase meteorologische dienst.  Het is voor de autoriteiten nog niet mogelijk om de volledige omvang van de schade op te nemen. Wel is bekend dat in de Indiase stad Kolkata een persoon is overleden nadat betonblokken op hem waren gevallen. In Bangladesh werden gisteren bijna 800.000 bewoners ge\u00ebvacueerd en in India moesten zo'n 110.000 mensen naar veiligere plekken worden gebracht. Ook werden er vrijwilligers ingezet in meer dan 4000 orkaanschuilplaatsen in de kustregio. Zowel in India als Bangladesh zijn meerdere vliegvelden preventief gesloten. Vanuit de Golf van Bengalen ontstaan vaker orkanen die de kustlijn van Bangladesh en India treffen. Remal is de eerste orkaan van het jaar in de regio.  "}, {"ID": 2522035, "url": "https://nos.nl/artikel/2522035-15-doden-door-stormen-en-tornado-s-in-midden-vs", "title": "15 doden door stormen en tornado's in midden VS", "date_time": "2024-05-27T03:28:34+0200", "text": "In het midden van de Verenigde Staten zijn zeker 15 mensen omgekomen door meerdere stormen en tornado's. Ook raakten honderden mensen gewond en zitten bijna een half miljoen mensen zonder stroom. Vooral in de staten Oklahoma, Arkansas, Missouri, Kentucky en Texas is de ravage groot. Daar zijn veel huizen volledig verwoest en wegen onbegaanbaar door omgewaaide bomen.  Veel Amerikanen hebben een lang weekend vrij en waren tijdens de stormen onderweg. Verschillende stopplaatsen langs de snelweg, waar mensen schuilden voor het weer, werden volledig verwoest. Deskundigen schatten dat de wind snelheden bereikte van ruim boven de 200 kilometer per uur. Volgens meteorologen trekken de stormen nu naar het oosten van het land, in de richting van Alabama en tot aan New York. De autoriteiten roepen bewoners op om voorzorgsmaatregelen te nemen. Tientallen miljoenen mensen zullen met het noodweer te maken krijgen. Het midden van de VS heeft deze maand meermaals zware stormen en tornado's te verduren gekregen. Vorige week kwamen er onder meer vijf mensen om in Iowa door een krachtige tornado. April kende het hoogste aantal tornado's ooit in de VS. "}, {"ID": 2522034, "url": "https://nos.nl/artikel/2522034-geen-slachtoffers-na-instorten-parkeergarage-nieuwegein-ovv-start-onderzoek", "title": "Geen slachtoffers na instorten parkeergarage Nieuwegein, OVV start onderzoek", "date_time": "2024-05-27T02:59:13+0200", "text": "Er is niemand gewond geraakt bij het instorten van een deel van de parkeergarage van het St. Antonius Ziekenhuis in Nieuwegein. Dat zegt de veiligheidsregio. Ook ligt er niemand onder het puin. Gisteravond rond 22.00 uur kwamen de hellingen van de garage waar de auto's op- en afrijden naar beneden. Hulpdiensten waren in groten getale aanwezig. Lang was onduidelijk of er mensen onder het puin waren gekomen. Wat ging er mis in Nieuwegein:  Een specialistisch team heeft met speurhonden gezocht bij het puin, maar de honden zijn nergens op aangeslagen. Ook op camera- en dronebeelden was niets te zien en bij de politie zijn geen vermissingen gemeld. Daarnaast heeft het ziekenhuis contact gezocht met het personeel dat die avond aanwezig was. Op basis daarvan concluderen de hulpdiensten dat er geen slachtoffers zijn. Ook is er van instortingsgevaar van de totale garage geen sprake. De parkeergarage is inmiddels overgedragen aan de eigenaar. Waardoor het gebouw in kon storten is nog onbekend. De Onderzoeksraad voor Veiligheid start vandaag een verkennend onderzoek, laat een woordvoerder vanochtend weten aan de NOS. Met de verkenning willen ze een eigen beeld vormen van de situatie.  Het St. Antonius Ziekenhuis was vanochtend druk bezig om mensen die vandaag een afspraak hebben te bereiken, om de afspraak af te zeggen. Geplande behandelingen die kunnen wachten, zoals operaties of afspraken op poliklinieken, zijn geschrapt. \"Het is niet te doen om iedereen die nodig is om zorg te kunnen leveren aan onze pati\u00ebnten met de fiets of het openbaar vervoer naar het ziekenhuis te laten komen\", aldus een woordvoerder van het ziekenhuis. \"We kunnen dus niet genoeg mensen leveren om de zorg te leveren. Bovendien kunnen pati\u00ebnten hier niet terecht om hun auto te parkeren.\" Volgens het ziekenhuis komen veel pati\u00ebnten met de auto naar afspraken. De garage is momenteel afgesloten, niemand kan erin. Sommige personeelsleden van het ziekenhuis hebben hun auto nog in de garage staan. \"We gaan zorgen dat zij vervoer kunnen regelen nu zij niet bij hun auto kunnen om naar het werk te komen\", zegt de woordvoerder van het ziekenhuis. Het St. Antonius Ziekenhuis zegt te gaan kijken wat er nodig is om het parkeerprobleem dat is ontstaan op te lossen. Daarbij willen ze de wijk rondom het ziekenhuis zo min mogelijk belasten. Er is contact met de gemeente Nieuwegein om te kijken of er gebruik gemaakt kan worden van andere parkeergarages in de gemeente. Bekijk hier beelden van de ingestorte garage:  In de garage staan op meerdere verdiepingen nog auto's geparkeerd. Volgens persbureau ANP was er op het moment van instorten zover bekend een persoon aanwezig in de garage. De persoon zou niks gezien hebben, maar wel een harde klap hebben gehoord. De man is vervolgens naar buiten gegaan. Burgemeester Van Beukering van Nieuwegein reageerde gisteravond met een verklaring op de website van de gemeente. Ze zegt geschrokken te zijn. \"Hoe dit heeft kunnen gebeuren is nog onduidelijk. We hopen dat er geen mensen bij betrokken zijn. Ik wil nu alle ruimte bieden aan de hulpdiensten om hun werk te doen en wens hen daarbij veel succes en sterkte\", aldus de burgemeester.  De betaalde parkeergarage van Q-Park op het terrein van het ziekenhuis heeft zes verdiepingen en wordt door zowel bezoekers als personeel van het ziekenhuis gebruikt. In 2017 meldde AD dat een onderzoek is gedaan naar de veiligheid van de vloer van de parkeergarage. Dat werd gedaan omdat de garage eenzelfde soort vloer heeft als de parkeergarage die dat jaar instortte bij Eindhoven Airport. Na onderzoek werd geconcludeerd dat de vloer in Nieuwegein veilig was. "}, {"ID": 2522033, "url": "https://nos.nl/artikel/2522033-meerdere-agenten-gewond-na-ongeregeldheden-na-wedstrijd-fc-utrecht-go-ahead-eagles", "title": "Meerdere agenten gewond na ongeregeldheden na wedstrijd FC Utrecht-Go Ahead Eagles", "date_time": "2024-05-27T00:48:23+0200", "text": "Door ongeregeldheden rond de wedstrijd van FC Utrecht tegen Go Ahead Eagles zijn gisteravond meerdere agenten gewond geraakt. Supporters van FC Utrecht zochten na de wedstrijd buiten het stadion de confrontatie met de politie. Volgens de politie is \u00e9\u00e9n agent gewond naar het ziekenhuis gebracht en raakten meerdere andere agenten lichtgewond. Zij konden ter plekke worden behandeld door het ambulancepersoneel. Burgemeester Dijksma van Utrecht kondigde een noodbevel af, waarna de ME charges uitvoerde. De politie heeft twee mensen aangehouden.  Dijksma noemt het geweld een dieptepunt voor het voetbal. \"Er werd bewust de confrontatie met de politie gezocht, waarbij onder meer stenen naar agenten en fietsen naar politiebusjes zijn gegooid. Teleurstelling om sportieve prestaties mag n\u00f3\u00f3it een excuus zijn om je zo te misdragen\", schrijft Dijksma. FC Utrecht verloor de wedstrijd met 2-1, waardoor Go Ahead zich geplaatst heeft voor Europees voetbal. De wedstrijd werd twee keer gestaakt wegens ongeregeldheden. Eerst omdat supporters van beide clubs vuurwerk naar elkaar gooiden. Later omdat er massaal bekers op het veld werden gegooid. Een speler van Go Ahead werd hierdoor geraakt. "}, {"ID": 2522031, "url": "https://nos.nl/artikel/2522031-tientallen-doden-door-israelische-luchtaanval-op-tentenkamp-rafah", "title": "Tientallen doden door Isra\u00eblische luchtaanval op tentenkamp Rafah", "date_time": "2024-05-26T23:34:15+0200", "text": "In een tentenkamp voor ontheemden in Rafah zijn doden gevallen na een Isra\u00eblische luchtaanval gisteravond. Hulporganisaties en artsen spreken over enkele tientallen burgerdoden. Volgens de Palestijnse Rode Halve Maan heeft de Isra\u00eblische luchtmacht de brand veroorzaakt door op tenten met burgers erin te schieten. Volgens het Palestijnse persbureau Wafa zijn zeker 40 burgers omgekomen. Er wordt gevreesd voor meer slachtoffers die vastzitten in brandende tenten. Tientallen mensen zouden ernstige brandwonden hebben opgelopen. Het Isra\u00eblische leger bevestigt dat het een luchtaanval heeft uitgevoerd in Rafah, die gericht zou zijn geweest op een hooggeplaatst Hamas-lid. De legerleiding stelt dat het bombardement \"volgens het internationaal recht\" is verlopen en dat het een \"precisieaanval\" was. In de verklaring staat ook dat het leger \"zich bewust is\" van de beschuldiging dat het de brand heeft veroorzaakt, maar dat het \"incident wordt onderzocht\". Beelden van kort na de aanval:  Het tentenkamp staat in gebied dat door het leger was aangemerkt als veilig voor burgers, zegt de Palestijnse Rode Halve Maan. Hamas heeft woedend gereageerd op de aanval en heeft alle Palestijnen buiten Gaza opgeroepen om te demonstreren tegen het geweld. \"In het licht van het afschuwelijke zionistische bloedbad dat vanavond werd aangericht door het criminele bezettingsleger roepen we ons volk op de Westelijke Jordaanoever, in Jeruzalem, de bezette gebieden en in het buitenland op om massaal op te staan en boos te marcheren tegen het aanhoudende bloedbad tegen ons volk\", schrijft Hamas in een verklaring. De Palestijnse president Abbas spreekt van \"een afschuwelijk bloedbad\" door Isra\u00ebl.  Isra\u00ebl staat internationaal zwaar onder druk vanwege het offensief op Rafah. Met de aanhoudende aanvallen op zuidelijke stad negeert Isra\u00ebl het tussenvonnis van het Internationaal Gerechtshof in Den Haag. Het hof sprak deze week van een zeer ernstige situatie in Rafah en wees op het leed van de burgerbevolking. \"De immense risico's die geassocieerd worden met een offensief in Rafah beginnen waarheid te worden en zullen verder verslechteren als de operatie doorgaat\", zo klonk het oordeel. Isra\u00ebl houdt vol dat het offensief nodig is om Hamas uit te schakelen. Gisteren werden volgens het leger acht raketten afgevuurd vanuit Rafah op de Isra\u00eblische stad Tel Aviv. Het was de eerste keer in vier maanden dat het luchtalarm klonk in Tel Aviv. \"Dit toont aan dat we elke plek moeten aanvallen waar Hamas opereert\", zegt minister Gantz."}, {"ID": 2522030, "url": "https://nos.nl/artikel/2522030-deportatie-van-roma-en-sinti-80-jaar-geleden-herdacht-in-kamp-westerbork", "title": "Deportatie van Roma en Sinti 80 jaar geleden herdacht in Kamp Westerbork", "date_time": "2024-05-26T23:04:28+0200", "text": "Honderden mensen hebben in Herinneringscentrum Kamp Westerbork de deportatie van honderden Sinti en Roma herdacht. De grote razzia gebeurde tachtig jaar geleden. Ruim 240 van hen werden naar vernietigingskamp Auschwitz gedeporteerd. Slechts zo'n dertig van hen keerden levend terug. \"Wij zijn een vergeten groep en daarom hebben we een eigen herdenking\", zegt Lalla Weiss. Haar ouders werden destijds gedeporteerd, maar overleefden het. Tientallen familieleden werden vermoord, zoals honderdduizenden andere Roma en Sinti tijdens de Tweede Wereldoorlog. De lokale autoriteiten gaven massaal gehoor aan de opdracht van de bezetters om \"alle in Nederland verblijvende personen die het kenmerk der zigeuners bezitten\" te arresteren. Een aantal gemeenten stuurt zo veel mensen naar Westerbork dat het de Duitsers verbaast, aldus onderzoeksprogramma Pointer.  \"Ons is altijd verboden te vertellen wie je bent\", zegt Weiss. \"Zeg maar dat je uit Suriname komt, zei mijn oma tegen mij. Dat is beter dan te vertellen wie je werkelijk bent.\" De angst voor arrestaties en de autoriteiten zit diep, legt Weiss uit. Weiss was een van de sprekers bij de herdenking. Ook demissionair staatssecretaris Maarten van Ooijen (Oorlogsgetroffenen) hield een toespraak. Er zijn bloemenkransen gelegd en werd muziek gespeeld. Roma leven vooral in Oost- en Zuidoost-Europa en komen oorspronkelijk uit Noord-India. Sinds 1900 wonen verschillende groepen Roma ook in Nederland. Sinti wonen al eeuwen in Nederland en sinds het einde van de middeleeuwen in Duitsland. Sinti wonen vrijwel allemaal in woonwagens, vaak op een kamp. Roma onderscheiden zich in hun woonsituatie niet van de rest van de bevolking."}, {"ID": 2522025, "url": "https://nos.nl/artikel/2522025-deel-parkeergarage-bij-ziekenhuis-nieuwegein-ingestort-onduidelijk-of-er-slachtoffers-zijn", "title": "Deel parkeergarage bij ziekenhuis Nieuwegein ingestort, onduidelijk of er slachtoffers zijn ", "date_time": "2024-05-26T22:16:12+0200", "text": " Bij het St. Antonius Ziekenhuis in Nieuwegein is een deel van een parkeergarage ingestort. Het gaat om de hellingen waar de auto's op- en afrijden. De veiligheidsregio sluit niet uit dat er nog mensen onder het puin liggen bij een ingestorte parkeergarage in Nieuwegein. \"Alle hellingen van de oprij- en afrijbanen zijn ingestort, niet de parkeervakken\", meldt de veiligheidsregio. Hulpdiensten zijn in groten getale aanwezig, over eventuele slachtoffers is nog niets gemeld. Een specialistisch team heeft met speurhonden gezocht bij het puin, maar die zijn nergens op aangeslagen. Voor de hulpdiensten is het gevaarlijk om naar binnen te gaan omdat er aan de plafonds stukken puin hangen. De eerste melding over de instorting kwam rond 22.00 uur. Over de oorzaak van de instorting is nog niets bekend. Er is team met een drone ingezet om overzicht te krijgen, evenals speurhonden. Het ziekenhuis roept mensen op X op om niet naar het ziekenhuis te komen. Bekijk de eerste beelden:  De betaalde parkeergarage van Q-Park op het terrein van het ziekenhuis heeft zes verdiepingen. Of het druk was in de garage is nog niet bekend. Het ziekenhuis heeft in het weekend bezoekuren tussen 15.00 uur en 20.00 uur. Volgens de veiligheidsregio wordt de parkeergarage gebruikt door zowel bezoekers als personeel van het ziekenhuis. Het ziekenhuis probeert contact op te nemen met alle medewerkers en bezoekers die zondagavond in het ziekenhuis waren. In 2017 meldde AD dat een onderzoek is gedaan naar de veiligheid van de vloer van de parkeergarage. Dat werd gedaan omdat de garage eenzelfde soort vloer heeft als de parkeergarage die dat jaar instortte bij Eindhoven Airport. Na onderzoek werd geconcludeerd dat de vloer in Nieuwegein veilig was.  Dit is een van de eerste foto's op sociale media van de instorting:  "}, {"ID": 2522015, "url": "https://nos.nl/artikel/2522015-sunak-draagt-steentje-bij-aan-lange-reeks-britse-verkiezingsblunders", "title": "Sunak draagt steentje bij aan lange reeks Britse verkiezingsblunders", "date_time": "2024-05-26T21:20:21+0200", "text": "De Britse premier Rishi Sunak heeft deze week - onbedoeld - zijn eigen campagne afgetrapt met een blunder die meteen in het kleurrijke lijstje van Britse 'verkiezingen-blunders' is opgenomen. In het land dat bekendstaat om zijn theatrale politiek en droge humor zullen er de komende weken van campagne voeren tot de verkiezingen op 4 juli, ongetwijfeld nog meer volgen. Terwijl zijn maatpak in de stromende regen natter en natter werd, probeerde premier Sunak het land ervan te overtuigen dat hij een 'plan' had. \"Als hij echt een plan heeft, hoe kon hij dan in godsnaam zijn paraplu vergeten?\" snerpten de politieke analisten. De beroemde straat Downing Street, waar voor de ambtswoning op nummer 10 vele historische premierspeeches zijn gehouden, werd omgedoopt tot 'Drowning Street'. En het nummer dat tijdens Sunaks toespraak door demonstranten vlakbij werd afgespeeld - 'Things Can Only Get Better', het overwinningslied van de oppositiepartij Labour in 1997 - haalde de krantenkoppen de volgende dag als 'Things Can Only Get Wetter'. Sunak op 'Drowning Street' met zijn regenspeech:  Het treurige beeld van de premier in de regen was niet het krachtige signaal dat Sunak aan de kiezers wilde overbrengen. Toen Sunak in de dagen daarna vol goede moed Belfast bezocht - nota bene op de plek waar de Titanic was gebouwd - kreeg hij van een journalist de vraag voorgelegd of deze premier soms de kapitein was op een zinkend schip. En zo werd Sunak toegevoegd aan een lijst van Britse politici die met tenenkrommende, g\u00eanante verkiezingsblunders de geschiedenisboeken ingingen. Met als gevolg rare momenten, details en onverwachte situaties die de campagne domineerden en de beoogde politieke boodschap ondermijnden. Een van Sunaks voorgangers, Theresa May, werd bijvoorbeeld geadviseerd om haar 'menselijke kant' te laten zien door op Abba's Dancing Queen swingend het podium op te lopen, voor een toespraak op het partijcongres in 2018. Haar robotachtige bewegingen en zwaaiende armen leverden haar vervolgens de bijnaam 'Maybot' op - wat Twitter deed ontploffen in grappen en een inspiratiebron bleek te zijn voor talloze internet memes en imitaties van cabaretiers. 'De robot' van Theresa May:  Een andere veelbesproken en onverwachte blunder staat op naam van de Britse politicus Ed Miliband, die in 2014 worstelde met een broodje bacon. In een poging om aansluiting te vinden bij de gewone Brit, bestelde Miliband, destijds leider van de Labour Partij, een broodje in een caf\u00e9 in New Covent Garden Market Dit was na twee rampzalige interviews en nadruk in de pers op het feit dat de politicus, die als elitair werd gezien, veelal zijn lunch haalde bij een dure delicatessenwinkel vlak bij zijn huis in Noord-Londen. Dit simpele broodje bacon ging hem niet goed af - hij werd gefotografeerd terwijl hij verwrongen gezichten trok tijdens het moeizaam eten van het broodje. De foto's bleven de politicus zijn hele carri\u00e8re achtervolgen. Een andere g\u00eanante en memorabele gebeurtenis is het mislukte 'handjeklap'-moment van Jeremy Corbyn. Die probeerde op de verkiezingsavond van 2017 zijn collega Emily Thornberry te highfiven - maar miste, waarna zijn hand landde op haar borst. De mislukte high five van Corbyn:  Ga je nog verder terug in de tijd, dan kan het microfoonincident van Gordon Brown niet ontbreken: Brown, die met achterstand in de peilingen tijdens zijn campagne in gesprek ging met een 65-jarige weduwe in Rochdale bij Manchester, vergat dat hij nog steeds de microfoon van Sky droeg toen hij na afloop in de auto stapte en haar een bekrompen vrouw noemde. Dan is er nog John Prescott, die in 2001 als vice-leider van de Labour Party onder Tony Blair berucht werd toen hij een klap uitdeelde aan een demonstrant die een ei op hem had gegooid. En nog historischer: Neil Kinnock die op de dag van de verkiezingen in 1983 tijdens een wandeling aan de zee in Brighton in zee viel en er door zijn vrouw moest worden uitgevist. Het fragment waarbij Kinnock in zee valt:  Kortom: Britse verkiezingscampagnes zitten vol met verrassingselementen. Toevallige gebeurtenissen die niemand ziet aankomen, die de verkiezingscampagne en daarmee ook de politieke historie van het land soms be\u00efnvloeden. We hebben nog zes weken te gaan tot de Britten gaan stemmen op 4 juli - dat klinkt misschien kort, maar in die tijd kan er in de Britse politiek heel wat - verwacht of onverwacht - gebeuren. "}, {"ID": 2522007, "url": "https://nos.nl/artikel/2522007-honderdduizenden-mensen-in-bangladesh-geevacueerd-vanwege-orkaan", "title": "Honderdduizenden mensen in Bangladesh ge\u00ebvacueerd vanwege orkaan", "date_time": "2024-05-26T20:24:55+0200", "text": "Bangladesh heeft vandaag bijna 800.000 bewoners ge\u00ebvacueerd. Zij wonen in gebieden die getroffen dreigen te worden door een naderende orkaan. Ook in India wordt angstig gekeken naar de orkaan, die zich boven de Golf van Bengalen heeft gevormd. De storm kwam rond middernacht lokale tijd bij de kust van Bangladesh aan land, rond 20.00 uur Nederlandse tijd. Volgens het Indiase meteorologische instituut kunnen windsnelheden tot 120 kilometer per uur voorkomen in India. In de regio Kalapara Upazila worden de hoogste windsnelheden verwacht: tot 135 kilometer per uur.  In meer dan vierduizend cycloonschuilplaatsen in de kustregio van Bangladesh zijn vrijwilligers ingezet. In India is het vliegveld van Kolkata 21 uur lang gesloten. Ook in Bangladesh zijn vliegvelden preventief gesloten. De Bengaalse autoriteiten hebben ook het laden en lossen in de grootste zeehaven van het land, Chittagong, opgeschort. Uit voorzorg is ook een aantal schepen van de haven naar zee verplaatst. Op de meeste plaatsen in de kustgebieden van de Indiase deelstaat West-Bengalen wordt matige tot zware regenval verwacht. "}, {"ID": 2522002, "url": "https://nos.nl/artikel/2522002-scholen-vs-voeren-weer-namen-zuidelijke-generaals-vier-jaar-na-george-floyd", "title": "Scholen VS voeren weer namen zuidelijke generaals, vier jaar na George Floyd", "date_time": "2024-05-26T20:07:30+0200", "text": "Op de gevel van een school in Virginia hangt nu nog met grote rode letters de naam Mountain View High School, maar niet voor lang meer. Binnenkort zullen de leerlingen de naam Stonewall Jackson High School zien staan. De naam verwijst naar de zuidelijke generaal Thomas 'Stonewall' Jackson, die tijdens de Amerikaanse Burgeroorlog vocht voor het behoud van de slavernij. Het zal niet de eerste keer zijn dat de school zijn naam draagt. De naam van de school is veranderd nadat de Amerikaan George Floyd vier jaar geleden op tragische wijze om het leven kwam. Een politieagent drukte negen minuten lang zijn knie in Floyds nek. Beelden van het incident zorgden wereldwijd voor verontwaardiging en leidden tot protesten en hervormingen. In heel Amerika werden standbeelden van controversi\u00eble leiders neergehaald, bedrijven en instellingen voerden diversiteitsprogramma's in en scholen kregen een nieuwe naam.  \"Na de dood van George Floyd is de naam zonder enige publieke inbreng veranderd\", zegt Gloria Markus, \u00e9\u00e9n van de bestuursleden van de school. Samen met vier andere bestuursleden stemde zij voor een terugkeer naar de originele naam, wat resulteerde in een meerderheid van vijf tegen \u00e9\u00e9n. Even verderop staat een basisschool, die ook een tweede naamsverandering krijgt. Drie jaar geleden kreeg de school de naam Honey Run. Nu krijgt de school opnieuw een naamswijziging. De naam gaat weer terug naar Ashby Lee, een combinatie van de namen van twee zuidelijke generaals. Net als Jackson waren Turner Ashby en Robert E. Lee generaals van de Confederatie en vochten ze tijdens de Amerikaanse Burgeroorlog voor het behoud van de slavernij. Volgens Markus waren veel mensen drie jaar geleden, toen de scholen de neutrale namen kregen om associaties met het confederale verleden te vermijden, het niet eens met de verandering. Uit een rondgestuurde vragenlijst blijkt dat inderdaad een grote meerderheid, 91 procent, voorstander is van het herstellen van de oude namen. \"De meeste mensen die de verandering niet willen, zijn geen onderdeel van deze gemeenschap of de scholen.\"  Markus toont de vele eerbetonen aan Stonewall Jackson die nog steeds in de school hangen. \"Inwoners zijn erg trots op wie ze zijn en waar ze vandaan komen, de school had deze naam al sinds 1959.\" Ook buiten de school zijn de verwijzingen naar de Burgeroorlog op meerdere plekken te zien. Confederale vlaggen wapperen in voortuinen, straten zijn vernoemd naar zuidelijke generaals en souvenirs verwijzen naar confederale leiders. Sommige zuiderlingen vinden de verwijzingen naar de Confederatie nog steeds een onschuldig eerbetoon aan hun historische erfgoed. Maar volgens anderen vertegenwoordigen ze het Amerika ten tijde van de slavernij.  Na de aanstaande verandering is de nieuwe naam niet alleen op de gevel, maar ook op de diploma's van de studenten te zien. Sarah Kohrs, moeder van een van de leerlingen en alumnus van Stonewall Jackson, is daar niet blij mee. \"Ik wil niet dat mijn zoon de naam van een zuidelijke generaal op zijn diploma heeft staan.\" Lessen over de Burgeroorlog zijn verplicht onderdeel op scholen, iets waar Sarah ook niet blij mee is. Om die redenen geeft ze haar jongste zoon thuis les. \"Het liefste wil ik ook mijn andere zoon van deze school halen, maar hij wil niet weg bij zijn vrienden.\"  De scholen in Virginia zijn de eerste die een controversi\u00eble naam in ere herstellen, maar onder druk van een conservatieve lobby worden meer progressieve maatregelen heroverwogen of teruggedraaid. Zo halen verschillende universiteiten hun diversiteitsvakken uit het lespakket. Florida en Texas verbieden scholen zelfs om geld uit te geven aan diversiteitsprogramma's.  Dit is allemaal onderdeel van een bredere trend, zegt ook Gene Kilby, zoon van burgerrechtenactivist James Kilby. Zijn vader speelde in de jaren vijftig een grote rol bij de desegregatie van de scholen in de regio. \"Dat dit in 2024 nog gebeurt; mijn vader zou zich omdraaien in zijn graf\", vertelt Kilby zichtbaar aangedaan. Hij noemt het \"een klap in het gezicht\" dat openbare scholen naar zuidelijke generaals worden vernoemd. \"Ik begrijp dat het geschiedenis is, maar ze zouden in een museum moeten staan, niet op een school. Dit land gaat achteruit in plaats van vooruit.\" Veel van de generaals hadden zelf tot slaaf gemaakten en vochten voor slavernij. \"Je wilt niet dat de kinderen ermee worden ge\u00efndoctrineerd\", aldus Kilby.  "}, {"ID": 2521987, "url": "https://nos.nl/artikel/2521987-terug-van-weggeweest-de-keffiyeh-symbool-van-palestijnse-staat", "title": "Terug van weggeweest: de keffiyeh, symbool van Palestijnse staat", "date_time": "2024-05-26T18:38:48+0200", "text": "Je kon ze niet missen bij al die pro-Palestijnse demonstraties van de laatste tijd. De zwart-witte of rood-witte Arabische hoofdbedekking: de keffiyeh, die ook Palestijnse sjaal wordt genoemd. Dat laatste is niet zo gek want deze katoenen of wollen doek symboliseert ook in Nederland het streven van de Palestijnen naar een eigen onafhankelijke staat. Vanaf de jaren 60 dook hij steeds weer op in het straatbeeld, soms als politiek statement, dan weer als modeaccessoire. Hoe is dat zo gekomen?  Daarover zijn de meningen verdeeld. De romantische versie is dat de voorloper al een paar duizend jaar geleden ontstond bij bedoe\u00efenen in het huidige Irak. Ze trokken als nomaden door de woestijn en dan was het handig om iets om je hoofd te hebben dat in de zomer verkoeling bood en in de winter je hoofd warm hield. \"Je moet heel voorzichtig zijn met dat soort verhalen\", zegt archeoloog en design-historicus Gillian Vogelsang-Eastwood van het Textile Research Centre in Leiden. \"Er is geen bewijs, behalve een paar illustraties en wat beelden en zo. Het is een interpretatie.\" Bewijs is er volgens haar wel uit de 19e eeuw, uit Syri\u00eb. \"Van daar is hij verder verspreid, ook naar het gebied dat nu uit de staat Isra\u00ebl en de Palestijnse gebieden bestaat. Oorspronkelijk is hij zwart-wit.\"  In de jaren 30 van de vorige eeuw wordt de keffiyeh het symbool van Palestijns streven naar een eigen staat. Het gebied dat nu uit Isra\u00ebl en de Palestijnse gebieden bestaat, stond toen onder controle van Groot-Brittanni\u00eb. In 1936 kwam de bevolking in opstand tegen de Britse overheersing en de vestiging van Joden, met name uit Oost-Europa. Deze opstand werd door boeren gedragen die de keffiyeh droegen. De opstand werd neergeslagen, maar de herinnering aan de gezamenlijke strijd en het symbool daarvan leefde voort.  De rest van de wereld raakte er in de jaren 60 mee bekend door terreuracties van Palestijnse milities die het ontstaan van de staat Isra\u00ebl in 1948 wilden terugdraaien en vanaf 1967 ook de bezetting van de Gazastrook en de Westelijke Jordaanoever die toen door Isra\u00ebl werden veroverd. PLO-leider Yasser Arafat werd het boegbeeld van het verzet. Hij droeg steevast de keffiyeh, liefst zo gedrapeerd dat het doek op zijn rechterschouder de vorm op de landkaart aannam van de gedroomde Palestijnse staat. \"Op die manier heeft hij een grote rol gespeeld bij de verspreiding van de sjaal\", zegt Ninke Bloemberg, conservator mode bij het Centraal Museum in Utrecht. \"Er zijn natuurlijk ontzettend veel foto's van hem met die sjaal. Dit was ook de tijd van de opkomst van de kleurentelevisie. Ik denk dat de beeldcultuur heel erg de straatkleding bepaalt.\"  In 1971 kreeg de keffiyeh ook een plaats in Nederlandse boekenkasten. Op de cover van Het Aanzien van 1970 stond een foto van de Palestijnse vliegtuigkaapster Leila Khaled met een keffiyeh om haar hoofd. Er gingen meer dan 200.000 exemplaren over de toonbank.  Het Palestijnse verzet vond in de jaren 70 steun in westerse linksradicale kringen. Linkse terroristische groepen en hun sympathisanten beschouwden Palestijnse terroristische groepen als bondgenoten in de strijd tegen onrecht. De keffiyeh dook op bij demonstraties tegen kapitalisme, armoede, kernwapens, woningnood of welk verondersteld onrecht dan ook. En ook in het leven van alle dag: bij het winkelen, het uitgaan of op het werk. \"Enerzijds was het natuurlijk politiek, maar anderzijds was de keffiyeh voor sommigen een puur mode-item zonder betekenis\", zegt Bloemberg. \"Net als elementen uit de punk bijvoorbeeld. Niet iedereen die bepaalde elementen uit de punk draagt, is daarmee ook per se een punker.\" In de jaren na de eeuwwisseling maakte de keffiyeh een comeback als modeaccessoire. Beroemdheden uit de showbizzwereld als Justin Timberlake, Colin Farrell, Lindsay Lohan, David Beckham, Kate Moss en Sting lieten zich ermee zien en kregen navolging. Volgens de Amerikaanse antropoloog Ted Swedenburg waren hun fans zich niet bewust van de geschiedenis van de sjaal. \"Zij kopi\u00ebren gedwee wat Justin, Britney, Paris en Lindsey dragen in bladen en op televisie\", zei hij destijds tegen NRC. Anderen, en zeker de Palestijnen, bleven hem vol overtuiging als politiek statement dragen.  En nu is hij weer terug en niet alleen bij demonstraties op straat. Topmodel Bella Hadid, die Palestijnse roots heeft, verscheen deze week op het filmfestival in Cannes in een wit-rode keffiyeh-jurk. \"Eigenlijk zie je hem vanaf de jaren 60 iedere tien jaar terugkomen\", zegt Ninke Bloemberg. Ze verwacht dat de sjaal vroeg of laat ook weer in de mode opduikt. \"Maar nu zit er nog een grote politieke lading achter, waar sommigen heel bewust voor kiezen en anderen misschien bewust bij wegblijven.\""}, {"ID": 2521963, "url": "https://nos.nl/artikel/2521963-passagiers-en-crew-gewond-tijdens-turbulentie-vlucht-qatar-airways", "title": "Passagiers en crew gewond tijdens turbulentie vlucht Qatar Airways", "date_time": "2024-05-26T16:59:12+0200", "text": "Door turbulentie zijn in een vliegtuig van Qatar Airways twaalf mensen gewond geraakt. Het gaat volgens de luchtvaartmaatschappij om zes bemanningsleden en zes passagiers. Het toestel was vandaag onderweg vanaf Qatar naar Dublin. De Boeing 787 Dreamliner kreeg boven Turkije last van turbulentie. Volgens de Ierse omroep RTE ontstond die tijdens de eet- en drinkservice en duurde het minder dan twintig seconden. Acht mensen zouden naar het ziekenhuis zijn gebracht. Qatar Airways wil niet ingaan op de verwondingen van de passagiers en bemanningsleden, behalve dat het in alle gevallen gaat om lichte verwondingen. Het vliegtuig kon ondanks de turbulentie veilig en op tijd landen in Dublin. Daar stonden hulpdiensten klaar. Qatar Airways laat weten een intern onderzoek te starten naar het incident.  Afgelopen dinsdag kwam een persoon om het leven en raakten tientallen mensen gewond door hevige turbulentie in een toestel van Singapore Airlines. Dat vliegtuig was zo'n tien uur onderweg van Londen naar Singapore, toen het boven Myanmar plotseling te maken kreeg met zware turbulentie. Daardoor moest het vliegtuig een noodlanding maken in de Thaise hoofdstad Bangkok. Naast de dode man, die zeer waarschijnlijk is overleden aan een hartaanval, moesten ook nog 58 mensen naar het ziekenhuis. Twintig van hen werden naar de intensive care gebracht. "}, {"ID": 2521962, "url": "https://nos.nl/artikel/2521962-controles-horecagelegenheden-in-buurt-van-ingestort-terras-mallorca-verscherpt", "title": "Controles horecagelegenheden in buurt van ingestort terras Mallorca verscherpt", "date_time": "2024-05-26T16:29:32+0200", "text": "De gemeente Palma de Mallorca verscherpt volgens lokale krant Ultima Hora de controles bij de horecagelegenheden in de toeristische stad Playa de Palma. Daar stortte donderdag een dakterras in van de Medusa Beach Club. Daarbij kwamen vier mensen om het leven. Er waren ook gewonden, onder wie tien Nederlanders.  Op dit moment wordt onder meer onderzocht of er steunpilaren zijn verwijderd bij de terrassen in de stad. Volgens de krant voldoet een deel van deze tenten niet aan de stedenbouwkundige vergunningen en gebruiksvergunningen. De krant meldt verder dat het onderzoek zich waarschijnlijk ook op een aantal Nederlandse eigenaren van horecazaken in de populaire strandplaats richt. Een aantal van hen hebben volgens hen ook te maken met drugshandel.  Het pand dat donderdagmiddag instortte was al eerder beboet voor stedenbouwkundige overtredingen, zegt Ultima Hora. Volgens de brandweer wijst alles erop dat het instorten kwam door een \"combinatie van een verouderde structuur en overbelasting\". Het op dat moment volle dakterras stortte in en kwam terecht op het terras eronder. Inmiddels is op het eiland een hulpverlener gearriveerd van de ANWB, meldt persbureau ANP. Hij gaat Nederlanders bijstaan die zijn getroffen door het instorten van de beachclub. "}, {"ID": 2521960, "url": "https://nos.nl/artikel/2521960-duitse-jongeren-ontslagen-na-racistische-video-politie-onderzoekt-meer-zaken", "title": "'Duitse jongeren ontslagen na racistische video', politie onderzoekt meer zaken", "date_time": "2024-05-26T16:18:16+0200", "text": "Twee Duitse jongeren uit de racistische video met 'nazislogans', zijn hun baan kwijt geraakt, meldt de commerci\u00eble nieuwszender NTV. De twee werden volgens de berichtgeving ontslagen omdat ze te zien zijn in een video waarin onder meer \"alle buitenlanders eruit\" en \"Duitsland voor Duitsers\" wordt geroepen. Dat gebeurde op het nummer L'Amour Toujours van dj Gigi D'Agostino. De video werd gemaakt bij een nachtclub op het Duitse Waddeneiland Sylt, afgelopen pinksterweekend. Naast het roepen van racistische leuzen is ook te zien hoe iemand de Hitlergroet doet en twee vingers onder zijn neus houdt als symbool van een snor. De video lekte afgelopen donderdag uit, waarna de politie een onderzoek startte naar de personen in de video. Voor zover bekend is er nog niemand aangehouden. De video blijft de gemoederen in Duitsland in de tussentijd bezighouden. Er gaan ook namen van personen in de video en andere persoonlijke informatie (het zogeheten doxen) rond op het internet.  \"Het zingen van racistische teksten op het nummer van Gigi D'Agostino gebeurde voor het pinksterfeest op Sylt ook al op talloze andere plekken in Duitsland. Toch heeft juist dit incident voor een schokgolf gezorgd waar Duitsland al dagen niet over uitgepraat raakt. Dat komt mede doordat het gebeurde op Sylt, een plek waar vooral rijke, hoogopgeleide jongeren komen. Dat zoiets juist in de 'hogere klasse' voorkomt, schrikt politici wakker dat zulk racisme breed leeft. \"Het is niet alleen een Oost-Duits probleem\", zei een (West-Duits) CDU-Bondsdaglid erover. Politici buitelen over elkaar heen om de incidenten te veroordelen en zorgen te uiten over de 'radicalisering midden in de samenleving'. Enkelen pleiten voor harde straffen, maar wat er echt gedaan kan worden tegen zulke uitspraken, lijkt niemand te weten. Tegelijkertijd klinken er ook zorgen over de 'heksenjacht' tegen de jongeren in het Sylt-filmpje. Dat zou onevenredig zijn, voor een groep beschonken jongeren die niet beseffen wat ze zingen.\" Inmiddels heeft ook de wereldberoemde Italiaanse dj Gigi D'Agostino zelf gereageerd op de uitingen in Duitsland. Hij benadrukt dat het nummer juist gaat over liefde: \"een intens gevoel dat mensen verbindt\", aldus de dj volgens de nieuwszender NTV. De eigenaar van de nachtclub in Sylt distantieerde zich eerder deze week al via Instagram van de racistische leuzen en uitingen. Hij zei het helemaal niet doorgehad te hebben dat de leuzen werden geroepen, omdat er op het moment van het feest bij de nachtclub zo'n 500 mensen aanwezig waren.  Dankzij deze \"Ausl\u00e4nder raus\"-video komen er meldingen uit heel het land van soortgelijke incidenten die ook recent of al veel eerder plaatsvonden. De melodie van het nummer L'Amour Toujours zou namelijk vaker opduiken in combinatie met racistische leuzen. Zo zijn er volgens Duitse media meldingen gekomen vanuit L\u00f6ningen in het noordwesten van het land en ook in het zuiden in Beieren zouden de leuzen uit volle borst mee worden gezongen. Gisteren nog werd er in Rijnland-Palts in het westen van Duitsland een feest be\u00ebindigd vanwege \"foute muziek\", meldt nieuwsblad Der Spiegel. Volgens Duitse media worden alle incidenten nog onderzocht. "}, {"ID": 2521956, "url": "https://nos.nl/artikel/2521956-staatsbezoek-macron-aan-duitsland-smeerolie-nodig-voor-stroeve-eu-motor", "title": "Staatsbezoek Macron aan Duitsland: smeerolie nodig voor stroeve EU-motor", "date_time": "2024-05-26T16:04:05+0200", "text": "De Franse president Macron is in Berlijn aangekomen voor een driedaags bezoek aan Duitsland. Het is een officieel staatsbezoek en dat is uitzonderlijk. Jacques Chirac was in 2000 de laatste Franse president die zo'n officieel bezoek aan Duitsland bracht. Het is dan ook hard nodig om de banden aan te halen. Parijs en Berlijn gelden historisch als de motor van de Europese Unie, maar lijken al een paar jaar op ramkoers te liggen. De Franse televisie had het over \"irritaties over en weer\". De krant Lib\u00e9ration schreef over \"wederzijdse spanningen en frustraties\". En dat terwijl er over twee weken Europese verkiezingen zijn en er aan de rand van Europa al twee jaar een oorlog woedt. Emmanuel Macron en bondskanselier Olaf Scholz zijn niet alleen karakterologisch verschillend - flamboyant versus sto\u00efcijns - maar zorgen ook voor onzekerheid over de toekomst van de EU. \"Scholz bemoeit zich nauwelijks met Europa en Macron heeft nog maar drie jaar te gaan als president\", constateert Le Monde.  Parijs en Berlijn botsen de laatste jaren over een serie uiteenlopende kwesties, van energie tot economie. Maar de oorlog in Oekra\u00efne was een soort katalysator: die legde nieuwe en bestaande spanningen bloot. Allereerst pleit Macron al jaren voor een eigen Europese koers als het om defensie gaat, minder afhankelijk van de Verenigde Staten. Scholz blijft vertrouwen op de band met Washington. De Fransen en de Britten besloten begin dit jaar langeafstandsraketten aan Oekra\u00efne te leveren. Berlijn weigerde dat. Scholz pleit voor een antiraketsysteem met Amerikaanse technologie, zonder Franse inbreng. En soms wordt diplomatieke taal achterwege gelaten, laait de spanning op en wordt het een robbertje diplomatiek straatvechten. Macron zei in februari niet uit te sluiten dat het Westen troepen naar Oekra\u00efne stuurt. Het koele antwoord van Scholz: \"Europese landen noch NAVO-landen zullen ook maar \u00e9\u00e9n soldaat naar Oekra\u00efne sturen.\" Waarna Macron kritiek had op de 'lafheid' van sommige landen en Berlijn zei geen zin te hebben in een discussie over wie het 'stoerst' is.  Toch denken specialisten dat de as Parijs-Berlijn niet in acuut gevaar is. \"Het is een tijd van extreme spanningen. Door de crisis in Oekra\u00efne staat alles in de schijnwerpers\", zei onderzoeker Marie-Sixte Imbert op de Franse tv. \"De Frans-Duitse relaties zijn nooit een kabbelend riviertje geweest. Het verschil is alleen dat alles nu in het openbaar wordt uitgevochten.\" In zowel Parijs als Berlijn weten ze dat beide landen \u00e9n ook de Europese Unie gediend zijn met een goed gesmeerde tandem. De twee hebben elkaar nodig om gezamenlijk vooruit te komen. Geruzie tussen Macron en Scholz verzwakt Europa en daar zit niemand op te wachten met een onberekenbare Poetin die voor de deur staat. De Duitse correspondent Michaela Wiegel, die sinds 1998 in Parijs werkt voor de Frankfurter Allgemeine Zeitung, zei vorig jaar: \"Er is geen sprake van een echte breuk in de betrekkingen, maar de wereld verandert en dat zorgt voor verwijdering. Maar de band is sterk genoeg om misverstanden weg te nemen.\" Het driedaagse bezoek van Macron aan Duitsland moet daarom \"de unieke wederzijdse betrekkingen onderstrepen\", wordt op het \u00c9lys\u00e9e gezegd. De landen werken sinds de jaren 50 intensief samen. Dat wordt nu nog eens onderstreept met een staatsdiner met de Duitse president Steinmeier, gesprekken met jongeren, een bezoek aan het Holocaustmonument in Berlijn en gesprekken over kunstmatige intelligentie, sport en cultuur. Dat moet zorgen voor nieuwe smeerolie in de stroef lopende machine die Frankrijk en Duitsland samen vormen.  \"Berlijn is de afgelopen maanden geregeld overvallen door uitspraken uit Parijs. Vooral de stoere taal van Macron over de Russische oorlog in Oekra\u00efne leidden tot zichtbare ergernis. Bondskanselier Scholz sprak zich publiekelijk uit tegen Macrons suggestie dat militairen sturen naar Oekra\u00efne een optie is. Het cre\u00eberde een beeld dat Frankrijk meer voor Oekra\u00efne wil doen dan Duitsland, terwijl de werkelijkheid andersom is. Berlijn levert veel meer militaire en financi\u00eble steun dan Parijs. Daarnaast werd Duitsland verrast door Macrons pleidooi vorige maand voor meer protectionisme in de EU, terwijl Berlijn juist veel waarde hecht aan een vrije markt. Dat de twee regeringsleiders nogal verschillende karakters hebben, is duidelijk. In Duitse media worden Scholz en Macron onder meer vergeleken met eb en vloed, waarbij de Duitse bondskanselier de nuchtere noordeling is en de Franse president een overijverige stuiterbal. Maar, zo wijzen Duitse journalisten erop, de relatie tussen Macron en Scholz' voorganger Merkel was aanvankelijk ook stroef. Zij groeiden naar elkaar, tot het duo met de bijnaam 'Mercron'. Van het koppel 'Schocron' is nog geen sprake, maar de politieke wil is er wel. De komende dagen zullen de twee daarom naar de buitenwereld vooral eenheid uitstralen. Daar is het programma van het staatsbezoek ook zeer geschikt voor: er zijn vooral veel vieringen en ceremonies. Inhoudelijke overleggen vinden vooral op de achtergrond plaats.\" "}, {"ID": 2521955, "url": "https://nos.nl/artikel/2521955-wat-willen-partijen-met-europese-klimaatwetten-geen-green-deal-maar-een-real-deal", "title": "Wat willen partijen met Europese klimaatwetten? 'Geen Green Deal maar een real Deal'", "date_time": "2024-05-26T15:53:39+0200", "text": "Het is h\u00e9t onderwerp waar ze in Brussel de afgelopen vijf jaar misschien wel het drukst mee zijn geweest: de Green Deal. Een enorm pakket aan wetten dat ervoor moet zorgen dat lidstaten van de EU in 2050 klimaatneutraal zijn. Het gaat om richtlijnen en doelen voor onder meer duurzame energie, vergroening van de industrie, over plastic, pesticiden, natuurherstel. Waar in het begin enthousiasme over het ambitieuze plan overheerste, nam naar het eind van de regeerperiode de weerstand toe. Vooral tegen de wetten die de landbouw aangaan zoals de natuurherstelwet en pesticidenrichtlijn. En ook de komende regeerperiode zal de Green Deal een grote rol spelen in Brussel. In de aanloop naar de Europese verkiezingen nemen partijen opnieuw stelling. Van 'redding voor de EU' tot 'klimaathysterie': Wat willen partijen met de Green Deal? Een van de grootste voorstanders van vooruitstrevende groene wetgeving is de Spitzenkandidaat van de Groenen in het Europarlement, Bas Eickhout. De EU heeft grote en belangrijke stappen in de richting van klimaatneutraliteit gemaakt, zegt hij. Vooral op het gebied van energie-opwekking en elektrificatie van de auto en vrachtwagens. \"Die revoluties zijn wel ingezet\", aldus Eickhout. Zorgen maakt hij zich over natuurbeschermingswetten die in de ijskast zijn gezet of zijn weggestemd. \"De natuur is steeds kind van de rekening, omdat die het minst hard schreeuwt.\" Volgens de GroenLinks-PvdA-politicus kun je deze onderwerpen wel over de verkiezingen heen tillen, \"wegmoffelen\" noemt hij het, maar terugkomen gaan ze, zegt hij. Al was het maar omdat gezonde natuur hard nodig is, voor de landbouw, maar ook om ons beter te kunnen aanpassen aan de gevolgen van klimaatverandering, zoals droogte en extreme regenval.  Mordicus tegen de meeste groene plannen zijn ze bij de PVV, die ze \"een tsunami aan dictaten uit Brussel\" noemen. De partij schrijft in zijn verkiezingsprogramma dat ze geen 'klimaathysterie of stikstofregels' willen. Ze willen geen Brusselse dictaten meer over verduurzaming: \"Of je vlees eet, het vliegtuig pakt of een brandstofauto rijdt, dat bepalen we zelf wel\", staat er. Een interview over wat ze wel van plan zijn, wilden ze niet aan de NOS geven. Veel Green Deal-wetten zijn al goedgekeurd en ge\u00efmplementeerd. Daar komt Nederland dus hoogstwaarschijnlijk niet meer 'onderuit'. Een aantal met grote impact: Het Europese emissiehandelsysteem, oftewel ETS. Grote bedrijven moeten rechten kopen voor hun CO2-uitstoot, elk jaar worden er minder uitgegeven (een uitgebreide uitleg vind je hier). Bedoeling is dat bedrijven daardoor in 2040 klimaatneutraal zijn. Vanaf 2027 komen daar ook CO2-certificaten voor uitstoot uit auto's en huizen bij. Vanaf 2035 mogen er in de EU geen nieuwe diesel- en benzineauto's meer op de markt worden gebracht. Fabrikanten moeten omschakelen op elektrische modellen of auto's die rijden op andere duurzame brandstoffen. Ecodesign-richtlijn: deze regeling stelt eisen aan onder meer de energiezuinigheid en duurzaamheid van producten. Onlangs is de wet uitgebreid en is bijvoorbeeld ook het vernietigen van onverkochte kleding verboden geworden. Ook de BBB is heel kritisch. \"Wij willen geen Green Deal, maar een real Deal\", zegt lijsttrekker Sander Smit. Een grondige, fundamentele koerswijziging, willen ze, die soms ook inhoudt dat al bestaande afspraken weer opengebroken of aangepast worden. BBB wil, zoals nu ook in het hoofdlijnenakkoord is afgesproken, de uitzondering voor de mestquota - de derogatie - toch weer opnieuw op de agenda zetten, ook al hebben ze al meerdere keren nul op het rekest gekregen. Als ze een zetel bemachtigen, willen ze zich daar ook in het Europarlement opnieuw hard voor gaan maken. Van de CO2-reductiedoelen die op tafel liggen voor 2040 willen ze af. En klimaatneutraliteit in 2050? \"Niet als dat ten koste gaat van de leveringszekerheid van energie of de concurrentiekracht van onze bedrijven.\" Volgens Smit gaat het de overheid, bedrijven en burgers te veel kosten. Ze zijn niet helemaal tegen groene maatregelen, of duurzame energie, maar het mag niet te veel kosten. Dat niets doen ook veel zal kosten, bijvoorbeeld door klimaatschade, wuift hij weg: \"Europa is maar verantwoordelijk voor een heel klein deel van de mondiale uitstoot.\" Ook partijen als CDA en VVD zijn kritisch op hoe de Green Deal in de afgelopen jaren vorm heeft gekregen. Ze willen niet tornen aan klimaatdoelen en wijzen ook op enkele 'succeswetten': \"energie-effici\u00ebntie, het emissierechtensysteem, CO2-beprijzing. Het is een pakket dat alle sectoren gaat raken. Daar sta ik ook echt achter\", zegt lijsttrekker Tom Berendsen van het CDA.  Wat er minder goed is gegaan, is volgens deze partijen het zorgen voor draagvlak. \"Het is heel goed dat we doelen hebben, maar de vraag is, hoe help je mensen en bedrijven daar te komen?\", zegt VVD'er Jan Huitema. Hij zat de afgelopen tien jaar voor de VVD bij de liberalen in het Europarlement. Hij hekelt onder meer de Farm to Fork-voorstellen om de landbouw klimaat- en toekomstbestendig te maken. Die noemt hij te rigide en eendimensionaal. \"Je kunt wel met je hand op de tafel slaan en zeggen: dit moet. Maar als je er niet bij zegt hoe, dan moeten mensen zelf gaan uitzoeken en gaan ze op zoek naar geitenpaadjes.\" Hebben CDA en VVD het hier dan over de beruchte pauzeknop voor de Green Deal? \"Er bestaat geen pauzeknop, het gaspedaal is al enorm ingedrukt\", zegt Berendsen. Hij pleit voor meer groene investeringen, hulp aan het bedrijfsleven zodat ze niet verhuizen naar buiten de EU of worden weggeconcurreerd. Maar dat moet volgens hem met meer begrip en flexibiliteit voor bedrijven. \"Je wilt dat ook energie-intensieve industrie hier blijft. Dat ze hier de groene koplopers worden binnen hun gebied.\"  Ook Eickhout vindt dat een van de belangrijkste onderdelen van de Green Deal na de verkiezingen: investeringen in groene bedrijven en de groene economie, onder meer om concurrentie met VS en China aan te kunnen - \"die zijn volop in de race\" - en de afhankelijkheid van die landen te verkleinen. \"De industrie heeft juist een sterkere EU nodig, een Green Deal 2.0\", zegt Eickhout. Om klimaatdoelen te halen zijn jaarlijks honderden miljarden euro aan publieke en private investeringen nodig, blijkt ook uit onderzoek. Als een nieuw parlement alleen maar op de rem minder gaat staan is de industrie volgens Eickhout ten dode opgeschreven. \"En daar zal klimaatbeleid dan wel weer de schuld van krijgen, maar dat klopt niet.\" Meer sturing uit Brussel en extra geld, dat lijkt er met het aangekondigde bezuinigingen op EU-budget in het hoofdlijnenakkoord niet in te zitten. Volgens Bart Groothuis, op de Europese lijst voor de VVD, zal het grootste deel toch van private investeerders en bestaand budget moeten komen. Dat betekent kiezen, zegt hij: \"Een nieuwe rotonde in Portugal of zorgen dat met datzelfde geld de productie Europese zonnepanelen, batterijen en waterstof op gang komt. Voor mij is die keuze eenvoudig\". In de verkiezingsserie 'De Peilers' trekken we Europa door om met kiezers te spreken. Met in deze eerste aflevering: Duitse en Nederlandse kiezers over het thema klimaat.  "}, {"ID": 2521954, "url": "https://nos.nl/artikel/2521954-dode-vrouw-gevonden-in-woning-goirle-politie-vermoedt-misdrijf", "title": "Dode vrouw gevonden in woning Goirle, politie vermoedt misdrijf", "date_time": "2024-05-26T15:52:05+0200", "text": "Een dode vrouw die eergisteren werd gevonden in haar eigen woning in Goirle, is vermoedelijk door een misdrijf om het leven gekomen. Dat meldt de politie. Het lichaam van de 43-jarige vrouw werd vrijdagmiddag gevonden in een appartement aan het Wildpleintje. Het slachtoffer werd gevonden na een melding bij de politie. Bekenden konden geen contact met haar krijgen. Eerder liet de politie al weten rekening te houden met een misdrijf. Omroep Brabant meldt dat forensisch onderzoekers na de vondst uitgebreid onderzoek hebben gedaan in en rondom de woning. Dat onderzoek is nog niet afgerond en zal de komende dagen doorgaan, laat de politie weten. Wat er zich in de woning heeft afgespeeld, blijft vooralsnog onduidelijk. Ook de precieze doodsoorzaak is nog niet bekend. De politie laat weten dat veel vragen nog onbeantwoord zijn. \"Daarom roepen we getuigen, of mensen die meer weten over de vrouw, op om contact met ons op te nemen\", zegt de politie. \"Alle details, hoe klein ook, kunnen ons mogelijk helpen.\" "}, {"ID": 2521950, "url": "https://nos.nl/artikel/2521950-herstel-schade-brand-sneek-duurt-zeker-twee-jaar-grote-impact-op-de-stad", "title": "Herstel schade brand Sneek duurt zeker twee jaar: 'grote impact op de stad'", "date_time": "2024-05-26T14:37:31+0200", "text": "Het herstel van de schade aan een pand met verschillende horecazaken in het centrum van Sneek gaat zeker twee jaar duren, verwacht een van de eigenaars. Vooral de reparatie van de waterschade gaat volgens hem veel tijd kosten. De brand trof vannacht drie historische panden waarin een discotheek en enkele caf\u00e9s zijn gevestigd: Club 1841, Caf\u00e9 Neighbours, caf\u00e9 Alcatraz en het Noord Casino Sneek. Even voor 07.00 uur was het vuur onder controle. De brandweer, uitgerukt met groot materieel, was daarna nog uren bezig met nablussen. Voor de brandweer was het lange tijd te gevaarlijk om het gebouw in te gaan. De brand werd daarom van buitenaf bestreden.  Cas was 's nachts in de bar en ging kort voor de brand naar buiten:  Hoe groot de waterschade is, is van buiten te zien. Een NOS-verslaggever zag rond het middaguur hoe het bluswater van een trap naar de dansvloer op de eerste verdieping stroomde.  De brand brak rond 04.00 uur vannacht uit, rond sluitingstijd. Bij eigenaar van Club 1841 Erwin Hoogekamp begon de situatie aan het eind van de ochtend echt in te dalen, zegt hij tegen Omrop Frysl\u00e2n. \"Maar we zijn heel blij dat er geen gewonden zijn gevallen. De medewerkers waren al aan het schoonmaken, dus de ontruiming ging gelukkig snel.\" Over de oorzaak is nog niets bekend, zegt Jeroen Broeders, andere eigenaar. \"Ik weet wel dat er rook vrijkwam. En dat ze niet konden lokaliseren waar die rook vandaan kwam\", zegt de eigenaar. \"Toen hebben ze de hele tent ontruimd. Dat hebben ze hartstikke goed gedaan.\" Dit zijn beelden van vanochtend vroeg, toen de brand nog volop woedde:  Ook de brandweer is niet zeker van de oorzaak. Die nog wordt nog onderzocht. Een woordvoerder zegt dat er tot nu toe niets verdachts is aangetroffen. \"De oorzaak is lastig te achterhalen. Waar de brand ontstaan is, in de zolder van het pand, is het helemaal verbrand.\" Wat een aanwijzing zou kunnen zijn is dat er in de avond, dus voor de brand, meerdere stroomdippen waren in het gebouw en dat er een brandlucht werd geroken. \"Dat was toen niet voldoende om de brandweer te alarmeren. Dus of het een met het ander te maken heeft, weten we niet, maar wij horen die geluiden ook\", aldus de brandweerwoordvoerder. Het horecapand neemt een belangrijke plaats in in het uitgaansleven van Sneek. In het weekend komen er vaak meer dan 800 mensen naartoe. \"Dit heeft wel impact op het stadje\", zegt eigenaar Broeders tegen de NOS. \"Er is al zo weinig horeca over. En dit is minimaal twee jaar dicht\", verwacht hij. \"Er moet natuurlijk herbouwd worden. Water veroorzaakt heel veel schade. Het is nog niet eens de brand zelf.\" "}, {"ID": 2521948, "url": "https://nos.nl/artikel/2521948-trump-uitgejouwd-bij-poging-libertariers-voor-zich-te-winnen", "title": "Trump uitgejouwd bij poging libertari\u00ebrs voor zich te winnen ", "date_time": "2024-05-26T14:37:08+0200", "text": "Een unieke handreiking van Donald Trump om leden van de Libertarische Partij voor zich te winnen is minder succesvol verlopen dan de Republikein zal hebben gehoopt. Tijdens zijn toespraak op de conventie van de partij werd hij constant uitgejouwd door het publiek. De libertari\u00ebrs zijn normaal geen factor van betekenis in het tweepartijensysteem van de Amerikaanse politiek. Omdat echter in de peilingen het verschil tussen zittend president Biden en zijn Republikeinse tegenstander Trump dit jaar zo klein is, zou het veel kunnen uitmaken als een deel van de achterban wordt weggekaapt. Ook onafhankelijk kandidaat Robert F. Kennedy kwam daarom vrijdag al langs om zieltjes te winnen. Leden van de Libertarische Partij delen standpunten met zowel Republikeinen als Democraten. Zo pleiten ze voor een kleine overheid en weinig belastingen, maar staan ze ook voor grote persoonlijke vrijheden op het gebied van drugsgebruik of abortus.  Die verdeeldheid was merkbaar toen Trump gisteravond het podium in het Washington Hilton betrad, als eerste Amerikaanse presidentskandidaat die de conventie van een derde partij toesprak. In het publiek waren mensen met Make America Great Again-petjes en T-shirts, maar er waren ook lawaaimakers uitgedeeld om hem het spreken onmogelijk te maken. Gejuich, gefluit en boe-geroep vergezelde Trump vanaf het begin van zijn speech. Zijn uitleg waarom hij juist dit publiek kwam toespreken werd ook met spot ontvangen: \"Het afgelopen jaar heeft de overheid mij 91 keer aangeklaagd. Als ik nog geen libertari\u00ebr was, dan zou ik het nu wel zijn geworden.\" Zie hier hoe het publiek reageerde:  De ontvangst zal Trump bevreemd hebben, omdat hij meer gewend is aan zijn eigen campagnebijeenkomsten, waar het publiek aan zijn lippen hangt en alleen instemming uit. Het viel aanwezige journalisten op dat Trump vaart leek te willen maken: hij hield zich strak aan zijn voorbereide speech en zag af van de meanderende overdenkingen die hij zichzelf regelmatig toestaat. Trump schoot ook eenmaal uit zijn slof, toen het publiek lacherig reageerde op zijn voorstel dat ze hem maar tot presidentskandidaat van de Libertarische Partij moesten kiezen. \"Wow, lekker dan\", reageerde hij op het hoongelach. \"Misschien willen jullie helemaal niet winnen? Blijf maar lekker bij de 3 procent van de stemmen die jullie telkens halen.\" Tijdens de speech kwam het nog tot een handgemeen tussen een aanhanger en een tegenstander van Trump. Ook werd iemand met een bord waarop stond \"No wannabe dictators\" uit de zaal geleid.  Toch waren er ook momenten dat er instemming klonk voor voorstellen van Trump. Zo was men voorzichtig positief over de belofte dat hij meer functionarissen van libertarische snit zal aanstellen en was men enthousiast over zijn voorstel Ross Ulbricht vrij te laten als hij terugkeert naar het Witte Huis. Ulbricht werd in 2015 veroordeeld tot levenslang vanwege het oprichten van Silk Road, een online handelsplaats voor illegale drugs. De zaak leidt tot woede bij libertari\u00ebrs, die tegen drugsverboden zijn en de celstraf buitenproportioneel hoog vinden. Of Trump uiteindelijk zijn criticasters heeft weten te overtuigen, zal vandaag moeten blijken: op de laatste dag van de conventie kiest de partij zijn presidentskandidaat."}, {"ID": 2521944, "url": "https://nos.nl/artikel/2521944-tientallen-gedetineerden-in-gevecht-met-bewakers-in-rotterdams-uitzetcentrum", "title": "Tientallen gedetineerden in gevecht met bewakers in Rotterdams uitzetcentrum", "date_time": "2024-05-26T14:01:09+0200", "text": "In een detentiecentrum in Rotterdam zijn ongeveer vijftig gedetineerden een paar dagen geleden in gevecht geraakt met beveiligers. Dat bevestigt een woordvoerder van het ministerie van Justitie en Veiligheid na een bericht van De Telegraaf. Zeven medewerkers raakten gewond. Twee van hen moesten naar het ziekenhuis en zijn inmiddels weer thuis. Volgens de woordvoerder is het uitzonderlijk dat er zoveel medewerkers gewond zijn geraakt. Aan de kant van de relschoppers vielen geen gewonden. De vlam sloeg donderdag in de pan tijdens een drugscontrole. Een gedetineerde werd volgens de woordvoerder agressief tijdens een check met een drugshond. 59 anderen sloten zich aan bij het gevecht. Zeventien relschoppers zijn in een isoleercel gezet, zegt de woordvoerder van het ministerie. Er is inmiddels aangifte gedaan bij de Koninklijke Marechaussee, de zaak ligt nu bij het OM.  De Dienst Justiti\u00eble Inrichtingen bracht het nieuws niet zelf naar buiten, volgens De Telegraaf tot verbazing en ergernis van het personeel van het detentiecentrum. De woordvoerder zegt dat het nieuws wel zou worden opgenomen in het maandelijkse rapport met incidenten in gevangenissen, dat aan het einde van deze maand verschijnt. In het detentiecentrum zitten vreemdelingen die worden uitgezet naar hun land van herkomst. Ze zijn daar geplaatst om te voorkomen dat zij zich onttrekken aan hun uitzetting."}, {"ID": 2521939, "url": "https://nos.nl/artikel/2521939-sunak-presenteert-opmerkelijk-verkiezingsplan-sociale-dienstplicht-voor-britse-jongeren", "title": "Sunak presenteert opmerkelijk verkiezingsplan: (sociale) dienstplicht voor Britse jongeren", "date_time": "2024-05-26T13:23:46+0200", "text": "Als het aan de Britse Conservatieven ligt, wordt in het Verenigd Koninkrijk na de verkiezingen de dienstplicht weer ingevoerd. Jongeren zouden volgens het plan kunnen kiezen tussen militaire dienst of vrijwilligerswerk. De dienstplicht in het VK werd in 1960 afgeschaft. Sindsdien heeft het land een beroepsleger. De Conservatieve Partij wil dat de eerste 18-jarigen in september 2025 in dienst gaan. Ze krijgen dan de keuze om voltijds in het leger te gaan voor 12 maanden, of elke maand een weekend vrijwilligerswerk te doen bij bijvoorbeeld de brandweer, de politie of een zorginstelling. Een koninklijke commissie zou het plan verder moeten uitwerken. De kosten worden geraamd op ongeveer 2,5 miljard pond per jaar. In het leger moeten de jongeren volgens het plan hun diensttijd bij de strijdkrachten gaan uitdienen, maar ze kunnen ook kiezen voor de Britse cyberdefensie.  Premier Sunak zegt dat hij gelooft dat de dienstplicht helpt het 'nationale gevoel' te bevorderen dat tijdens de coronapandemie ontstond . \"Dit is een geweldig land, maar generaties jongeren hebben niet de kansen gekregen of de ervaring opgedaan die ze verdienen. Ik heb een duidelijk plan om dat aan te pakken en onze toekomst veilig te stellen. De dienstplicht moet onze jongeren een doel geven en een hernieuwd gevoel van trots op ons land.\" Het plan - vooralsnog dus alleen een verkiezingsbelofte - moet verder zorgen dat jongeren die werkloos zijn en geen opleiding volgen of die vaak in aanraking komen met justitie worden gered \"van een leven van werkloosheid en misdaad.\" Oppositiepartij Labour reageert sterk afwijzend op het idee van de Conservatieven. \"Dit plan kost miljarden en het is alleen nodig omdat zij de strijdkrachten hebben uitgehold tot de kleinste krijgsmacht sinds Napoleon\", zegt een woordvoerder. Op 4 juli kiezen de Britten een nieuw parlement. In de peilingen hebben de Conservatieven een flinke achterstand op Labour.  \"De Britse strijdkrachten worden elk jaar kleiner. Op dit moment dienen 138.000 militairen, het laagste aantal in vier eeuwen. De voltallige Britse landmacht (73.000 militairen) past tegenwoordig in het Wembley-stadion. De oorzaak van de daling zijn bezuinigingen en het lage animo onder Britten voor een militaire carri\u00e8re. Jaar in, jaar uit haalt het ministerie van Defensie de rekruteringsdoelen niet. Tegen die achtergrond is het voorstel van premier Sunak een dienstplicht in te voeren begrijpelijk, maar de vraag is of dit voorstel hout snijdt. Het zal jaren duren voordat de dienstplicht daadwerkelijk is ingevoerd en het plan zal miljarden kosten. Een simpele salarisverhoging voor militairen is waarschijnlijk effectiever en goedkoper. De Labour-oppositie doet het voorstel dan ook af als als een \"dure en wanhopige gimmick\". Maar zelfs als verkiezingsstunt is het maar de vraag of het werkt in deze campagne. De economie, de gezondheidszorg en immigratie zijn voor de meeste kiezers veruit de belangrijkste thema's. Het voorstel zal in ieder geval geen stemmagneet zijn voor jongere kiezers: drie op de vier jongeren tussen de 16 en 21 jaar ziet een National Service niet zitten.\" "}, {"ID": 2521932, "url": "https://nos.nl/artikel/2521932-meerdere-oekrainse-steden-getroffen-door-russische-aanvallen", "title": "Meerdere Oekra\u00efnse steden getroffen door Russische aanvallen ", "date_time": "2024-05-26T11:57:59+0200", "text": "Rusland heeft vannacht aanvallen met raketten en drones uitgevoerd op meerdere plekken in Oekra\u00efne. Oekra\u00efne zegt zeker 12 raketten en 31 drones te hebben neergehaald boven verschillende delen van het land. In Charkiv werd een appartementencomplex geraakt door raketten. Daarbij zijn 25 mensen gewond geraakt en dat aantal loopt mogelijk nog op. De raketten lieten een krater achter bij het gebouw waar een postkantoor, een schoonheidssalon en een caf\u00e9 naast zijn gevestigd. Hulpverleners hebben bewoners van nabijgelegen appartementencomplexen ge\u00ebvacueerd. Ook in de regio Vinnytsja, in het midden van het land, is een woongebouw geraakt met meerdere gewonden tot gevolg. Daarnaast werd Lviv, een stad dicht bij de Poolse grens, aangevallen, meldt de burgemeester van de stad. Bij de hoofdstad Kyiv was volgens lokale media tevens een explosie. Rusland zou ook hypersonische zogenoemde Kinzjalraketten hebben afgevuurd. Die zijn erg snel en wendbaar en daardoor moeilijk neer te halen door de luchtverdediging.  Gisteren werd al een bouwmarkt in een winkelcentrum in Charkiv getroffen. Het dodental daar is opgelopen tot veertien. Ook zijn er meer dan 40 mensen gewond geraakt. Zestien mensen worden nog vermist. De bouwmarkt werd geraakt door twee Russische raketten, op het moment van de aanval was het erg druk in de winkel. De aanvallen veroorzaakten een enorme brand en er waren zwarte rookwolken van honderden meters hoog te zien. Het duurde zestien uur om de brand volledig onder controle te krijgen. De winkel is compleet afgebrand.  Een van de medewerkers van het doe-het-zelfcentrum was aan het werk tijdens de aanval. \"Ik was op mijn werkplek toen ik de eerste klap hoorde. Mijn collega en ik vielen op de grond. Er was een tweede klap en we zaten onder het puin. Toen begonnen we naar de hoger gelegen grond te kruipen\", zegt hij tegen persbureau Reuters. Uiteindelijk zijn ze door hulpverleners bevrijd. Beelden van de aanval op de bouwmarkt gisteren:  Rusland ontkent dat het doelbewust burgers heeft aangevallen. Charkiv is met ruim 1,4 miljoen inwoners de op een na grootste stad van het land, op zo'n 30 kilometer van de grens met Rusland. De stad is een constant doelwit van Russische aanvallen. De Oekra\u00efense president Zelensky heeft westerse bondgenoten van Oekra\u00efne gevraagd te helpen om de luchtverdediging te versterken. "}, {"ID": 2521928, "url": "https://nos.nl/artikel/2521928-vrees-voor-670-doden-door-aardverschuiving-papoea-nieuw-guinea", "title": "Vrees voor 670 doden door aardverschuiving Papoea-Nieuw-Guinea", "date_time": "2024-05-26T11:29:33+0200", "text": "De aardverschuiving in Papoea-Nieuw-Guinea heeft mogelijk het leven gekost aan 670 mensen. Dat is de verwachting van een VN-functionaris op basis van berekeningen van lokale bronnen. Vrijdagnacht werden meerdere dorpen plotseling bedolven onder de aarde. Lokale media meldden dat ruim 1100 huizen zijn verwoest door de aardverschuiving. \"We vrezen dat de getallen veel hoger liggen dan in eerste instantie verwacht\", zegt Serhan Aktoprak van de Internationale Organisatie voor Migratie van de Verenigde Naties via een videoverbinding tegen persbureau AP. \"Het is net bekend geworden dat naar verwachting zeker 150 woning bedolven zijn onder het puin. Dat is 90 meer dan we eerst dachten.\" Dit zijn dronebeelden van gisteren:   Volgens de VN-functionaris is een compleet dorp aan de voet van de berg bedolven onder zes tot acht meter aarde. De reddingswerkzaamheden op de instabiele grond verlopen moeizaam. Tot nu toe zijn pas vijf lichamen en een been van een zesde slachtoffer geborgen. De reddingswerkers gebruiken stokken, schoppen en hooivorken om te graven naar slachtoffers.  Door de aardverschuiving zijn vermoedelijk meer dan duizend inwoners dakloos geraakt. Zeker 250 woningen zijn ontruimd. Veel bewoners kunnen worden opgevangen door familieleden in nabijgelegen dorpen. In totaal zijn zeker zes dorpen getroffen door de aardverschuiving. De dorpen liggen in een afgelegen regio in het land, in de hooggelegen provincie Enga op zo'n 600 kilometer ten noordwesten van hoofdstad Port Moresby. Doordat het gebied onherbergzaam is en veel toegangswegen bedolven zijn, zijn de dorpen alleen bereikbaar per helikopter. "}, {"ID": 2521923, "url": "https://nos.nl/artikel/2521923-politie-waarschuwt-voor-kraaienpoten-bij-smilde-na-meerdere-lekke-banden", "title": "Politie waarschuwt voor kraaienpoten bij Smilde na meerdere lekke banden", "date_time": "2024-05-26T11:11:50+0200", "text": "Op wegen in de omgeving van het Drentse Smilde zijn tientallen kraaienpoten gevonden. Zeker twee voertuigen hebben door de scherpe metalen pinnen een lekke band opgelopen, meldt de politie. De kraaienpoten zijn gevonden op de N371 bij Smilde en op diverse straten in het dorp, meldt RTV Drenthe. De politie waarschuwt mensen die in de omgeving wonen of rijden om de weg te controleren en te kijken of er kraaienpoten liggen. Als ze er zijn, hoort de politie dat graag. \"De schade lijkt tot nu toe mee te vallen, maar we willen mensen wel waarschuwen\", zegt een woordvoerder van de politie. \"Met name op de N371, waar de snelheid hoger ligt, is het belangrijk dat mensen alert zijn.\" Verder is de politie op zoek naar mensen die meer weten over \"wie deze actie heeft uitgevoerd\". Een motief is nog onduidelijk.  "}, {"ID": 2521922, "url": "https://nos.nl/artikel/2521922-na-jarenlange-onrust-en-bendegeweld-moet-nieuwe-missie-veiligheid-herstellen-in-haiti", "title": "Na jarenlange onrust en bendegeweld moet nieuwe missie veiligheid herstellen in Ha\u00efti", "date_time": "2024-05-26T10:28:26+0200", "text": "Een grote Keniaanse politiemacht staat op het punt om een internationale veiligheidsmissie te beginnen in Ha\u00efti. Zo'n duizend Keniaanse agenten moeten de orde herstellen in het land dat al jarenlang wordt geteisterd door bendegeweld. Welke dag de missie daadwerkelijk start is onduidelijk, het zou in ieder geval voor het eind van de maand beginnen. De afgelopen maanden laaide het bendegeweld in Ha\u00efti flink op, toen rivaliserende bendes de handen ineen sloegen en de oorlog verklaarden aan de regering van premier Henry. De onrust heeft aan meer dan 1500 mensen het leven gekost, tienduizenden mensen sloegen op de vlucht. De belangrijkste internationale luchthaven, bij de hoofdstad Port-au-Prince, is sinds deze week weer open na een sluiting van 2,5 maand. De bendes hadden tevergeefs geprobeerd de luchthaven in te nemen.  Voormalig premier Henry, die een paar maanden geleden opstapte, verzocht de VN-Veiligheidsraad in 2022 al een internationale troepenmacht te sturen. Dat moest verkiezingen voor het presidentschap en het parlement mogelijk maken in het land, dat al sinds 2023 geen parlement heeft. Toen was al duidelijk dat Kenia de missie gaat leiden. Andere landen doen ook mee. Zo leveren onder meer de Bahama's, Benin, Suriname, Tsjaad en Bangladesh troepen. Frankrijk en Canada stellen geld, personeel en goederen beschikbaar.  \"In Kenia is de troepenmacht voor Ha\u00efti al geruime tijd een verhit onderwerp van debat. De oppositie wilde de uitzending blokkeren. Zeker de laatste maanden, sinds de geweldsuitbarsting, zijn er zorgen over de veiligheid van de uitgezonden politieagenten. Bovendien is er in Kenia veel sprake van politiegeweld. Het is dan de vraag of zij wel in staat zijn om de situatie te de-escaleren. Tegelijkertijd zijn Keniaanse troepen over het algemeen goed getraind, in binnen- en buitenland, zo vertelde een voormalig politiewoordvoerder tegen CNN. En ze hebben veel ervaring in het buitenland: Kenia heeft vaker vredestroepen naar conflictlanden gestuurd, zoals de Democratische Republiek Congo, Somali\u00eb en Sierra Leone, en buiten Afrika het voormalig Joegoslavi\u00eb en Cambodja. Door de missie in Ha\u00efti te leiden, wil de Keniaanse overheid de wereld laten zien dat zij een betrouwbare partner zijn in de strijd tegen geweld. Ook is het voor Kenia financieel aantrekkelijk: de participerende landen ontvangen extra training en materieel en een toelage voor hun bijdrage.\" De VS is voorstander van deze missie. Het land heeft ruim 100 miljoen dollar toegezegd aan materi\u00eble en logistieke steun. Minister Blinken van Buitenlandse Zaken noemt het \"een kans is op blijvende stabiliteit na tientallen jaren van onrust\". De missie staat hoog op de agenda bij het staatsbezoek van president Ruto van Kenia aan Washington. President Biden zal Kenia daarbij aanwijzen als belangrijke 'niet-NAVO-bondgenoot', om zo de band met het land aan te halen nu de invloed van China en Rusland op het Afrikaanse continent groeit. Hoewel die titel slechts symbolisch is, zou het wel meer legitimiteit kunnen geven aan de Ha\u00efti-missie. Overigens zijn sommige Ha\u00eftianen sceptisch over de Amerikaanse politieke idee\u00ebn in Ha\u00efti. Veel wapens die rondgaan, komen uit de VS. Enerzijds willen ze het land helpen, anderzijds blijft de VS het land ontwrichten met de wapens, denken Ha\u00eftianen. Ha\u00efti is al jaren instabiel, door bendegeweld en armoede, natuurrampen en staatsgrepen. Zie in deze video hoe dat zit:   Het is niet voor het eerst dat een VN-veiligheidsmissie afreist naar Ha\u00efti. De vorige missie, van 2004 tot 2017, werd geleid door Brazili\u00eb.  Criminaliteit werd succesvol aangepakt, maar er waren ook misbruikschandalen door VN-soldaten en een enorme cholera-uitbraak, waarbij zeker 2000 mensen omkwamen. Buitenlandse interventies liggen dan ook zeer gevoelig bij de Ha\u00eftianen.  \"Ha\u00eftianen verwachten niet dat de Keniaanse politieagenten de bendes aankunnen. Door wat er bij de vorige VN-missie is gebeurd, is er weinig vertrouwen. Hoewel Kenia ervaring heeft met het vechten tegen terreurorganisaties, spreken de Kenianen geen Creools en is er ook onder de bevolking weinig steun. Ook de Ha\u00eftiaanse politie is sceptisch: zij vinden dat ze het werk zelf kunnen doen, als ze meer geld en betere wapens krijgen. De bendes lijken bovendien een stuk machtiger te zijn geworden: volgens analisten hebben ze meer automatische wapens verkregen, onder meer door handel met Colombiaanse kartels. Daarnaast zijn ze ook in mankracht gegroeid, mede door de gevangenisuitbraken waarbij ruim 4000 gevangenen vrijkwamen.\" "}, {"ID": 2521917, "url": "https://nos.nl/artikel/2521917-afscheid-youp-van-t-hek-in-carre-ongelooflijk-bijzondere-avond", "title": "Afscheid Youp van 't Hek in Carr\u00e9 'ongelooflijk bijzondere avond'", "date_time": "2024-05-26T08:50:15+0200", "text": "Op gympies, met een handdoek om de nek en een bos bloemen van Carr\u00e9 heeft Youp van 't Hek afscheid genomen als cabaretier. \"Het is een ongelooflijk bijzondere avond. Het heeft bijna niet in de kranten gestaan, maar ik ga ermee stoppen\", grapte hij. Van 't Hek kreeg een minutenlange staande ovatie van het publiek in Amsterdam. Behalve fans zaten ook zijn gezin en collega's als Jochem Myjer, Yentl en de Boer, Jeroen Woe en Niels van der Laan in de zaal. De zaal gaf Van 't Hek een daverend afscheid:  De finale voorstelling van afscheidstournee De Laatste Ronde was de 276e keer dat Van 't Hek solo in Carr\u00e9 stond. In totaal speelde hij in 51 jaar meer dan 6000 optredens uit 28 programma's. \"Vind ik veel.\" Zijn afscheid noemde hij een weloverwogen keuze. \"Op een pak melk staat ook een datum\", legde hij zijn redenering uit. \"Het was een tip van Harry Mens. Catherine Keyl zei 'wegwezen'. Joe Biden.\" Van 't Hek had eigenlijk willen stoppen op 28 februari van dit jaar, zijn 70ste verjaardag, maar dat werd enkele maanden uitgesteld om optredens die waren uitgevallen wegens corona in te halen. Zijn laatste optreden sloot Van 't Hek muzikaal af: \"niet dat kutkonijn\" - verwijzend naar zijn kersthit Flappie - maar zijn lijflied Niemand weet hoe laat het is. \"Het ga u goed!\", groette hij daarna het publiek met een laatste buiging. "}, {"ID": 2521916, "url": "https://nos.nl/artikel/2521916-wekdienst-26-5-herdenking-westerbork-verloren-deel-hamelen-te-zien", "title": "Wekdienst 26/5: Herdenking Westerbork \u2022 'Verloren' deel Hamelen te zien", "date_time": "2024-05-26T08:25:10+0200", "text": "Goedemorgen! In Westerbork worden vandaag in de Holocaust omgekomen Roma en Sinti herdacht. Slechts 31 van hen overleefden het vernietigingskamp Auschwitz.  Eerst het weer: De dag start op veel plekken met zon, maar er zijn ook sluierwolken. In de loop van de middag trekken vanuit het zuidwesten regen- en onweersbuien over het land. Het wordt 20 tot 23 graden.  Ga je de weg op? Hier vind je het overzicht van de werkzaamheden. En hier zie je waar wordt gewerkt aan het spoor.    Een brand in de binnenstad van Sneek heeft grote schade aangericht aan een uitgaansgelegenheid. Het vuur ontstond in het dak, dat grotendeels is ingestort. De rest van het pand heeft veel rook- en waterschade. Alle bezoekers konden op tijd naar buiten komen. Uit voorzorg werd er veel mankracht ingezet omdat veel gebouwen daar dicht op elkaar staan. Iets voor 07.00 uur gaf de brandweer het sein brand meester.    Youp van 't Hek speelde gisteravond voor het laatst zijn afscheidsvoorstelling De laatste ronde! De cabaretier liet eerder al weten op zijn zeventigste te willen stoppen. Hij kreeg een lange staande ovatie:  Fijne zondag!"}, {"ID": 2521913, "url": "https://nos.nl/artikel/2521913-nicki-minaj-biedt-fans-excuses-aan-na-missen-concert-door-arrestatie-op-schiphol", "title": "Nicki Minaj biedt fans excuses aan na missen concert door arrestatie op Schiphol", "date_time": "2024-05-26T08:14:22+0200", "text": "Nicki Minaj heeft haar fans verontschuldigingen aangeboden voor het annuleren van een concert in Manchester gisteravond. Op het moment dat de Amerikaanse artiest het podium had moeten betreden, kregen de ruim 20.000 aanwezigen te horen dat het optreden werd uitgesteld. Minaj, die donderdag in de Ziggo Dome stond, was kort voor vertrek uit Nederland aangehouden vanwege een poging tot uitvoer van softdrugs. Ze had \"een redelijke hoeveelheid joints\" bij zich, zei de marechaussee. Het Openbaar Ministerie sprak van 30 tot 100 gram wiet. Ze werd rond 21.45 uur vrijgelaten na het betalen van een boete. In een uitgebreid X-bericht bedankt Minaj haar volgers en biedt ze haar excuses aan. Ze belooft dat ze het zal goedmaken en zegt dat de mensen met een kaartje voor gisteravond iets extra's tegemoet kunnen zien bij het inhaalconcert. Verder \"laat ze het over aan haar advocaten en God\".  Tegen Britse media uitten Minaj' fans hun teleurstelling. \"Ik heb 150 pond uitgegeven en een dag vrij van werk genomen\", zegt de 18-jarige Imogen Pope tegen de BBC. \"We hebben hier drie uur zitten wachten totdat we te horen kregen dat het niet doorging. Ik ben er kapot van.\"  Ook bij Sky News klaagt iemand over de beroerde communicatie. \"Haar team had toch al kunnen weten dat het concert niet meer kon doorgaan. Om ons dan te laten wachten tot 21.30 uur voelt respectloos\", zegt Charu. \"Het is gewoon allemaal erg teleurstellend en verontrustend.\" Minaj landde gisteravond laat in Manchester en kwam rond middernacht aan in haar hotel in de stad. Midden in de nacht begroette ze haar meest toegewijde fans, de zogenoemde Barbz, vanaf het balkon en later ook bij de ingang. Ook daar zei ze nog een keer sorry voor het missen van het concert.  Minaj is een van de bekendste vrouwelijke rappers ter wereld. Ze had grote hits met onder meer Super Bass (2011), Starships (2012) en Anaconda (2014). Volgens het Amerikaanse tijdschrift Billboard behoort zij tot de 25 hiphopartiesten die het meest verdienden met hun tournees. "}, {"ID": 2521904, "url": "https://nos.nl/artikel/2521904-politiehond-die-zich-tegen-agenten-keerde-toch-bezweken-aan-verwonding", "title": "Politiehond die zich tegen agenten keerde toch bezweken aan verwonding", "date_time": "2024-05-26T07:18:51+0200", "text": "Een politiehond die afgelopen woensdag in Dalfsen werd neergeschoten nadat het dier zich tegen agenten had gekeerd, is alsnog doodgegaan. De politie meldt dat de toestand van het dier gisteren ondanks een operatie verslechterde. De hond werd ingezet toen een arrestatieteam een verward persoon probeerde te arresteren die met een wapen in zijn tuin zat. Daarbij werden beanbags afgevuurd, zakjes met loden kogeltjes die een persoon kunnen uitschakelen, maar geen lichaam kunnen binnendringen. In de chaos richtte het dier zich tegen een agent. Om de aanval te stoppen, schoot een agent met het dienstwapen op de hond. Er werd diezelfde dag nog een operatie uitgevoerd en een woordvoerder zei dat het dier goed herstelde, maar gisteren bezweek het alsnog aan zijn verwondingen.  Het komt volgens een politiewoordvoerder niet vaak voor dat een hond zijn team aanvalt. \"Normaal gesproken zijn het echt maatjes.\" In totaal werd er bij de arrestatie twaalf keer geschoten met de loden kogeltjes. Daarnaast schoot de politie een keer met een dienstwapen op de hond.  De verdachte werd opgepakt, zijn wapen bleek waarschijnlijk een luchtdrukwapen. De man komt vandaag weer vrij, maar mag zijn woning niet meer in, meldt de regionale zender Oost. "}]